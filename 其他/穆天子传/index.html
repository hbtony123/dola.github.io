<h3>穆天子传</h3>
<h4>《穆天子传》：又名《周穆王游行记》，是西晋咸宁五年（公元279年）在今汲县西战国墓中发现的竹书之一，是一部记录周穆王西巡史事的著作，书中详细记载了周穆王在位五十五年率师南征北战的盛况。《穆天子传》初经荀勖校分五篇，东晋郭璞注此书时，又把《周穆王盛姬死事》一篇加入，成为六卷，这是古本。今本乃宋人修编，相较古本有所残缺。周穆王西游在《春秋左氏传》、《竹书纪年》、《史记》中均有记载。虽然《穆天子传》在文字上可能有些夸张，有些神话传说的内容杂入，但基本事实是应该肯定的。它对中国地理学的发展有较大影响，在地理学史上有一席之地，不能抹杀。《穆天子传》中记载，周穆王（约公元前九世纪）十三年至十七年进行了一次西征昆仑山的大旅游，行程九万里，见到西王母。近代刘师培著《穆天子传补释》认为“西王母”系译音，即今波斯；丁谦著《穆天子传地理考证》，说“西王母”是今巴比仑的尼尼微城；顾实著《穆天子传今地考》，则认为穆王经波斯到了里海黑海之间的旷原。周穆王姬满西游，是我国有文字记载的最早的旅行探险活动。姬满是我国最早的旅行家，《穆天子传》则是我国最早的游记。六卷《穆天子传》，前4卷记述姬满的西方远游，自洛阳渡黄河，逾太行，涉滹沱，出雁门，抵包头，过贺兰山，穿鄂尔图期沙漠，经凉州至天山东麓的巴里坤湖，又走天山南路，到新疆和田河、叶尔羌河一带。又北行1000余公里，到“飞鸟之所解羽”的“西北大旷原”，即中亚地区。回国时走天山北路。这是我国东西陆路交通史上的大事，是我国旅游的开拓者。5、6两卷，则叙述姬满两次向东的旅游经历。穆天子西游时，与沿途各民族进行频繁的物资交流，如：珠泽人“献白玉石……食马三百，牛羊二千”。穆天子赐“黄金环三五，朱带贝饰三十，工布之四”等。从这些记载中，可以看到当时物资交换的规模、方式、品种。《穆天子传》中有大量的神话传说。传说虽不尽可信，但此书为丰富人们的西北地理知识，拓展人们的视野空间，起到了重要作用。其中地形的描述和沙漠中的游人用牲畜血解渴的记载，也都有它的地理价值。</h4>
<h4>郭璞</h4>
<p>饮天子山之上。戊寅，天子北征，乃绝漳水。庚辰，至于□觞，天子于盘石之上，天子乃奏广乐，载立不舍，至于钘山之下。癸未，雨雪，天子猎于钘山之西阿，于是得绝钘山之队，北循虖沱之阳。乙酉，天子北升于□。天子北征于犬戎。大戎□胡觞天子于当水之阳，天子乃乐，□赐七萃之士战。庚寅，北风雨雪。天子以寒之故，命王属休。甲午，天子西征，乃絕隃之關。巳亥，至于焉居禺知之平。辛丑，天子西征，至于人。河宗之子孙柏絮且逆天子于智之□，先豹皮十、良马二六。天子使井利受之。癸酉，天子舍于添泽，乃西钓于河，以观□智之□。甲辰，天子猎于渗泽，于是得白狐玄貉焉，以祭于河宗。丙午，天子饮于河水之阿。天子属六师之人于邦之南、渗泽之上。戊寅，天子西征，鹜行至于阳纡之山，河伯无夷之所都居，是惟河宗氏。河宗伯夭逆天子燕然之山，劳用束帛加璧，先白□，天子使●父受之。癸丑，天子大朝于燕□之山、河水之阿，乃命井利、梁固聿将六师。天子命吉日戊午，天子大服冕祎，帗带、搢曶、夹佩、奉璧，南面立于寒下。曾祝佐之，官人陈牲全五□具，天子授河宗璧，河宗伯夭受璧，西向沉璧于河，再拜稽首。祝沉牛马豕羊。河宗□命于皇天子。河伯号之帝曰：“穆满，女当永致用●事！”南向再拜。河宗又号之帝曰：“穆满！示女舂山之，诏女昆仑□舍四，平泉七十，乃至于昆仑之丘，以观舂山之，赐语晦。”天子受命，南向再拜。巳未，天子大朝于黄之山。乃披图视典，用观天子之器，曰：“天子之、玉果、璇珠、烛银、黄金之膏。”天子之万金，□百金，士之五十金，鹿人之十金。天子之弓射人，步剑牛马，犀□器千金。天子之马走千里，胜人猛兽。天子之狗走百里，执虎豹。柏夭曰：“征鸟使翼。”曰：□乌鸢、鹳鸡飞八百里。名兽使足：□走千里，狻猊□野马走五百里，邛邛、距虚走百里，麋□二十里。曰：“柏夭皆致河典。”乃乘渠黄之乘，为天子先，以极西土。乙丑，天子西济于河。□爰有温谷乐都，河宗氏之所游居。丙寅，子属官效器。乃命正公郊父受敕宪，用伸□八骏之乘，以饮于枝之中、积石之南河。天子之骏：赤骥、盗骊、白义、踰轮、山子、渠黄、华骝、绿耳。狗：重工、彻止、雚猳、□黄、南□、来白。天子之御：造父、三百、耿翛、芍及。曰：“天子是与出□入薮，田猎钓弋。”天子曰：“于乎！予一人不盈于德，而辨于乐，后世亦追数吾过乎！”七萃之士□天子曰：“后世所望无失天常，农工既得，男女衣食，百姓富，官人执事。故天有时，民□氏响□。何谋于乐？何意之忘？与民共利，以为常也。”天子嘉之，赐以左佩玉华也。乃再拜顿首。</p>
<p>之虚皇帝之闾乃□先王九观，以诏后世。巳巳，天子□征，舍于菹台。辛未，纽菹之兽。于是白鹿一牾●逸出走，天子乘渠黄之乘□焉。天子丘之，是曰五鹿官人之□是丘。□其皮，是曰□皮。□其脯，是曰□脯。天子饮于漯水之上，官人膳鹿献之天子，天子美之，是曰甘。癸酉，天子南祭白鹿于漯□，乃西饮于草中，大奏广乐，是曰乐人。甲戌，天子西北□。姬，姓也，盛柏之子也。天子赐之上姬之长，是曰盛门。天子乃为之台，是曰重璧之台。戊寅，天子东狃于泽中。逄寒疾，天子舍于泽中。盛姬告病，天子怜之，□泽曰寒氏。盛姬求饮，天子命人取浆而给，是曰壶輲。天子西至于重璧之台，盛姬告病□。天子哀之，是曰哀次。天子乃殡盛姬于毂丘之庙。壬寅，天子命哭，启为主，祭文宾丧。天子王女叔●为主，天子□宾之命终哀礼。于是殇祀而哭。内史执策所官人□丌职曾祝敷筵席设几，盛馈具，肺盐羹，胾脯枣●醢，鱼腊糗韭百物，乃陈腥俎十二，干豆九十，鼎敦壶尊四十器。曾祝祭食，进肺盐祭酒，乃献丧主伊扈，伊扈拜受。□祭女。又献女主叔●，叔●拜受。祭□祝报祭觞，大师乃哭即位。毕哭，内史□策而哭，曾祝捧馈而哭，御者□祈而哭，抗者觞夕而哭，佐者承斗而哭，佐者衣裳佩□而哭，乐□人陈琴瑟□竽钥荻筦而哭，百□众官人各□其职事以哭。曰士女错踊，九□乃终。丧主伊扈哭，出造舍，父兄宗姓及在位者从之。佐者哭，且彻馈，及壶鼎俎豆。众宫人各□其职，皆哭而出。井利□事后出而收。癸卯，大哭，殇祀而载。甲辰，天子南葬盛姬于乐池之南。天子乃命盛姬□之丧视皇后之葬法，亦不邦后于诸侯。河济之间共事，韦谷黄城三邦之事辇丧，七萃之士抗者即车。曾祝先丧，大匠御棺。日月之旗，七星之文，鼓钟以葬，龙旗以□，鸟以建鼓，兽以建钟，龙以建旗。曰丧之先后及哭踊者之间毕有钟旗□百物丧器，井利典之，列于丧行，靡有不备。击鼓以行丧，举旗以劝之；击钟以止哭，弥旗以节之。曰□祀大哭，九而终，丧出于门。丧主即位，周室父兄子孙倍之，诸侯属子王吏倍之，外官王属七萃之士倍之，姬姓子弟倍之，执职之人倍之，百官众人倍之，哭者七倍之。踊者三十行，行萃百人。女主即位，嬖人群女倍之，王臣姬姓之女倍之，宫官人倍之，宫贤庶妾倍之，哭者五倍，踊者次从。曰天子命丧，一里而击钟止哭，曰匠人哭于车上，曾祝哭于丧前，七萃之士哭于丧所。曰小哭错踊，三踊而行，五里而次。曰丧三舍至于哀次，五舍至于重璧之台，乃休。天子乃周姑繇之水，以圜丧车，是曰车，曰殇祀之。孟冬辛亥，邢侯、曹侯来吊。内史将之以见天子，天子告不豫而辞焉。邢侯、曹侯乃吊太子，太子哭出庙门以迎邢侯，再拜劳之，侯不答拜。邢侯谒哭于庙，太子先哭而入，西向即位，内史宾侯北向而立，大哭九，邢侯厝踊三而止。太子送邢侯至庙门之外，邢侯遂出，太子再拜送之。曹侯庙吊，入哭，太子送之，亦如邢侯之礼。壬子，天子具官见邢侯、曹侯。天子还返，邢侯、曹侯执见拜天子之武一，天子见之，乃遣邢侯、曹侯归于其邦，王官执礼，共于二侯如故。曰天子出宪，以或禭赗。癸丑，大哭而□。甲寅，殇祀大哭而行，丧五舍于大次，曰丧三日于大次，殇祀如初。辛酉，大成，百物皆备。壬戌，葬。史录繇鼓钟，以赤下棺，七萃之士□士女错踊九，□丧下。昧爽，天子使嬖人赠用文锦明衣九领，丧宗伊扈赠用变裳，女主叔●赠用茵组，百嬖人官师毕赠。井利乃藏，报哭于大次，祥祠□祝丧罢哭，辞于远人。为盛姬谥曰哀淑人，天子丘人，是曰淑人之丘。乙丑，天子东征，舍于五鹿。叔●思哭，是曰女●之丘。丁卯，天子东征，钓于漯水，以祭淑人，是曰祭丘。巳巳，天子东征，食马于漯水之上，乃鼓之棘，是曰马主。癸酉，天子南征，至于菹台。仲冬甲戌，天子西征，至于因氏。天子乃钓于河，以观姑繇之木。丁丑，天子北征。戊寅，舍于河上，乃致父兄子弟王臣姬□，祥祠毕哭，终丧于嚣氏。巳卯，天子西济于河，嚣氏之遂。庚辰，舍于茅尺，于是禋祀，除丧，始乐，素服而归，是曰素氏。天子遂西南。癸未，至于野王。甲申，天子北升于大北之，而降休于兩柏之下。天子永念伤心，乃思淑人盛姬，于是流涕。七萃之士葽豫上谏于天子，曰：“自古有死有生，岂独淑人？天子不乐，出于永思；永思有益，莫忘其新。”天子哀之，乃又流涕，是日辍，巳未乙酉，天子西絕鈃，乃遂西南。戊子，至于盐。巳丑，天子南登于薄山窴軨之，乃宿于虞。庚申，天子南征，吉日辛卯，天子入于南郑。穆天子传终四部丛刊初编；〔晋〕郭璞注，<br><br>上海：上海书店，一九八九影印版，据上海涵芬楼景印天一阁范氏刊本重印</p>
