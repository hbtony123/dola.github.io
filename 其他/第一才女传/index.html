<h3>第一才女传</h3>
<h4>白圭志（又名《第八才子书》丶《第十才子书》丶《第一才女传》），嘉庆十（１８０５）年补余轩刋本。四卷十六回  。题“博陵崔象川辑，何晴川评。”据孙楷第《中国通俗小说书目》，崔象川另有小说《玉蟾记》。叙述才子佳人终成眷属、善恶有报的故事。</h4>
<h4>崔象川</h4>
<p>词曰：暑往寒来春又至，四时运转不穷。两轮日月照乾坤，生出多少事，须臾便成空。童年斯壮壮斯老，几回柳绿桃红。光阴似箭不长存，早醒青云志，休恋春霄梦。<br><br>话说古往今来，世事无穷。然鉴史之外可传者，百难举一矣。<br><br>大明时，江西省吉安府吉水县小梅村。有一富翁，姓张，字盈川，当时善人也。客湖南，子二，长名博，字衡才；次名高，字昆山，俱随父客湖南。盈川于湖南病卒，二子扶柩归。纔数里至前阳山坡，柩杠齐断，后数十人不能抬，祇得买此地安葬。二子居丧三年毕，归家奉母。母李氏嘱二子曰：“我死后，当移我柩合葬于尔父墓侧。”二子如命，后遂葬母于湖南前阳山。<br><br>父母俱亡，其弟乃谓张博曰：“父母远葬千里，弟当立业于彼，庶不失祭扫。然祖宗丘墓均在吉水，慎终追远，弟又不能两全。不若兄回吉水，弟则永居湖南，方不失木本水源之思。”博善其言，乃从之。于是兄弟分居，各富且贵焉。<br><br>且说张博，自幼聪明。最肯济困扶危，恤孤拎贫。积丰年之粟，救凶岁之饥。当时远近皆感其德，尽称为张员外。娶妻何氏，即同邑孝廉何舒公之女。舒公生二女，此其长也。其次女嫁白云村，姓夏名松，字孟贤者为妻。二女皆有淑德，人称为何大姑、何二姑。夏松自幼客苏州，与张博最契。归娶后，即将家眷带往苏州。<br><br>却说张博家资巨万，庄田四十余处。一连十三年，年岁丰熟。博家之粟，迭积如山。<br><br>忽一年江西大旱，河中绝流，田土失种。然因连年岁丰，人皆有余，尚不觉荒。明年复如是，于是人皆有饥色。博乃将所积之粟，分济群生。远近投食者均得安饱。祇是博年四十，未生子女。一日昼寝，梦一人金盔金甲，手执红旗。厉声叫曰：“尔本无嗣。上帝察尔功德浩大，今使少微星以接尔后。”将手一抛，见一星自袖中出，其大如斗，清光满室。惊觉乃将所梦与妻言。其妻何氏曰：“妾连日身子不快，想已怀孕矣。”于是二人暗喜。<br><br>明年果生一子，秀美非常，产时异香满室。明年冬又生一女，皆不凡之品。其子取名朋祖，字庭瑞，其女取名兰英。<br><br>自是，张博燕居无事。一日有客拜访，博出迎接。见其人衣巾朴素、春风满面。同入客堂，礼毕坐定。然后询知来由，乃同姓兄弟也。名宏字毓秀，自幼飘荡江湖，未能成立。近日归家，故来拜访。<br><br>博留宏昼饮，席间见宏言辞谨慎，甚悦之。当时辞去，自此常来闲谈。假作殷勤之状，张博愈加爱惜。<br><br>一日谓宏曰：“吾友夏松在苏州，生意颇好。吾当荐贤弟到彼，或者可以发迹，亦末可知。”宏起谢曰：“得蒙提举，幸莫大焉。”博遂写了荐书付宏，又赠与路费数金。<br><br>宏临起身，乃来博家辞行，博留饮于书屋。席间宏笑曰：“弟往苏州，不须一月。吾兄闲坐家中，未免寂寞，何不同往一游？”博念夏松亦切，一时高兴，遂愿同往。于是收拾铺盖与宏同行，身边更不带一人。<br><br>不尚一月，已到苏州，夏松接着甚喜。张宏在松店生意。张博嬉游几日，遂辞归。何二姑恐博冷淡，乃与夫夏松商议，原著张宏送归。<br><br>于是博与宏雇过快船归家，船户处皆言是同胞兄弟。宏因见博衣箱内有珍珠手串，价值万金，遂有意谋害，顿起不良之心。<br><br>不数日，船至南康，即令船户将船湾入朱子壋内。宏乃进城，买些酒肉菜蔬，暗制毒药，藏于袖中。转到船上将菜蔬烹熟，与博对饮甚欢。<br><br>宏假意曰：“兄酒量甚微，宜少饮些。”博曰：“愚与贤弟共饮，可谓酒逢知己。当此壮年，何必介意。”宏曰：“兄既喜饮，弟亦当尽一醉。”于是二人开怀畅饮，博醉，乃伏几而睡。于是，宏乃将毒药暗置于余酒中，乃叫曰：“兄醉矣，可饮尽余酒，以便收拾安睡？”博即一饮而尽。宏乃收拾碗盏，以及开铺，扶张博安睡。自己亦连忙就寝，假作睡着。<br><br>未几，博大叫曰：“痛死我也。”宏在前舱，总不答应，惊起船户近前，但见博七孔流血。船户急出前舱，叫醒张宏。宏近前看时，博气已绝矣。宏慌忙奔出船头，大叫救命。惊出同帮客商，问其故。宏曰：“船户适间害死我哥哥，又来前舱害我。幸我得免于难，几乎性命不保。”引得同帮客人俱来。<br><br>看时，果见张博死于非命。宏曰：“敢烦列公，做个见证。明日进城报明，一张便了。”吓得那船户叫冤，内中一老客认得此船户者。乃劝曰：“此位船家，老夫向来相识，不是谋财害命之人。天有不测风云，人有旦夕祸福，不要冤了好人。”宏乃借此话转口曰：“我看老板果然忠厚，祇是我哥哥顷刻如此，必然总有冤枉。我若不报明，如何见我嫂嫂？”言毕，抱尸痛哭不已，众人苦劝方息。天明，入城买取棺木，殡殓毕。暗藏过珍珠手串，遂开船望吉安进发。一路假意伤悲，将此一段冤情抛过天外。<br><br>船至吉水，张宏先到博家报丧。时何大姑正在闲坐，见张宏身穿白布衣大哭而来。见了大姑，遂哭拜于地下，曰：“兄长同我自苏州转身，不料来到南康，霎时无病辞世矣。”<br><br>大姑闻言大叫一声，昏绝于地。宏急救醒，痛哭不已。宏乃使其仆同往，迎柩至花园中暂停。远近闻知，莫不痛惨。其妻何大姑一连三日，点水不进。诸凡事务，任从宏主持。博家亲友俱谓宏是个好人。<br><br>丧事既毕，何大姑乃用宏主持家事。四十余处庄田，尽是张宏掌管。宏于中取利，不到两年，妻奴田屋皆有。宏在湖南时，与人妾私通，生有一子。宏乃带归抚养，已三岁矣。因其眉清目秀，遂取名美玉，不题。却说何大姑在家，闷苦不过，步出门前。远见一乘小车推一妇人，车后一人相随，直抵门前。视之车上妇人，乃妹子何二姑，车后随人，乃妹夫夏松也。<br><br>原来，夏松自苏州搬家眷归。当下大姑接入厅上，二姑先自流泪。大姑问其故，二姑泣曰：“妹生一子，年已三岁。不料昨至大江口，遇一眸旋风将船帆吹落，妹怀抱小儿，把持不住，连小儿失落水中。赖水手将妹救起，小儿不知所向，想已葬于鱼腹矣。”言讫大哭，夏松一旁劝解，大姑又相抱痛哭。<br><br>正不能解，车夫便催作起身，二姑祇得告辞，曰：“适间妹自船上来，船现在谷川等侯，今日要赶到家中。”大姑不好相留，泣送出门。<br><br>夏松当日到家，因失子不乐，自此看破世事，更不出外经营。<br><br>却说南康府星子县，有一人姓武名英，字方山。自幼读书，由科甲出身宫至福建漳州道，其人居官清正，年六十无子。妻刘氏早故，继取孙氏，亦不生育。因思年老无子，居官何益。且家资富厚，思欲享太平之福，乃上表告老。帝准其表，即行收拾，雇船归家。<br><br>由赣关而下，船到大江口。远见一群鸟鹊拥着一物，浮于江面。空中百鸟翩翻，声闻四野。方山忙令船户打捞起来，却原来是一婴孩也。年约三岁，两朵白眉，四体不凡。方山抱在怀中大喜曰：“此天赐我奇儿也！”因名之日奇儿，遂带归南康养育。却原来此子，即夏松之子也，其妻孙氏甚爱之。后延师读书，颖悟过人，人称之为武公子。不在话下。<br><br>又数年，何大姑之子庭瑞年已七岁。张宏养成美玉，年亦七岁。宏乃请一先生诲庭瑞、美玉之书。先生乃同邑名士，姓陈名德操。<br><br>庭瑞之妹兰英，亦同学书。其女不带耳环，不穿女衣。虽然札脚，亦套之以靴。常自言：‘身为女子，志胜男儿。’乡中人，多不知其为女子者。当下二子一女读书，俱各聪敏，先生甚奇之。不尚三年，皆善诗文。适逢县考，先生命庭瑞、美玉赴试，兰英亦要同往。正是：<br><br>　　　　男子英才正欲发，媳娥锦绣已将成。<br>　　　　未知兰英同往赴考否，且听下回分解。<br><br><br>人之富贵，必得其德、必得其地、必得其人矣。苟非其人，不成其德；非其德，不得其地；非其地，则不成其为富贵矣。而张者，天赐其地，而后发其人；发其人，而后成其德。由是观之，吾人之处世，可不以德为心哉。<br><br>今人分居，多因妒恨。而博与高是天使其分居也，一则慎终，一则追远。遂皆遥映发积，真令人想其情而叹其事矣。<br><br>衡才济困扶危，恤孤怜贫。人皆愿其福也，寿也。误交一张宏，身被其害，读者恨不食宏肉矣。反无人知觉，于中顺手取利，倒使诸闲人气杀。<br><br>大凡能感人者，必有一番忠厚、一番小心。如宏之惑衡，何等殷勤。然衡非等闲人也，惑他人则易，惑衡才则难，乃竟为其所惑矣。吾人之交济往来，可不慎欤。<br><br>张宏未毒衡才之先，人皆见其忠厚。既毒衡才之后，人不知其狼奸。及扶柩归葬，俨然一忠厚人也。读者至此，必疑作者冤张宏，而作者实由后文之见于梦也。<br><br>若使张宏果然诚实，衡才必竭力提举。其发积甚易，何必作此狼心，自取丧身之祸也。且半生经营，不能赚及分厘。今既得地，反生奸谋，其不知足乃至于此。今不知足者常多，但不宜效张宏耳。<br><br>方叙衡才遇害，接叙夏松失子。既叙夏松失子，又叙方山得子。此二家之悲，而一家之喜者也。方山之无子而得一子，何氏之哀夫而亦有一子，惟夏松有子至失。以此较之，则夏松更可悲夫。<br><br>江中风浪常多，当大江口之风浪，则利一害一。所以然者，实此子该作两姓人耳。且有群鹊渡于水中，此则人所罕见者，其不凡之品可知矣。<br><br>夏松因白眉而奇之，方山亦因白眉而奇之。假使其眉不白，则当日无所奇，而后文亦元所见矣。</p>
<p>话说县考将近，先生命庭瑞与美玉赴考。兰英亦要同往，其母何大姑止之曰：“尔女流辈，怎想去考试，连内外都没有了。”兰英曰：“娘道我是女儿，我偏不以女流自居。今番出考，总不落他人之后。”其母软弱，遂不禁止。<br><br>兰英与庭瑞、美玉一样打扮，三人同赴县考。试后圆图出，庭瑞举了案首，兰英第二，美玉却在四名，三人各自得意归家。及府考，美玉举了案首，庭瑞在第三名，兰英居四。府县考毕，祇待学究到来。不料先生骤卒，庭瑞伤感不已，在家纳闷。<br><br>一日，何大姑闲坐，庭瑞侍侧。有老仆名新发者，进言曰：“昔先主人广施恩泽，远近皆沾其德，尚然家资日富。先主人去世，毓秀叔理我家务。里人未得其泽，反受其算，我家资反不见盛。向者，毓秀叔孤身一人。今则呼奴使婢，骡马成群，其屋宇庄田不在我家之下，非算计我家之财耶？况其行为诈讹，若不早绝之，则我家之业必属他所有矣。仆久欲进言，奈因小主人年幼，恐遭他害故也。愿主母裁处。”何大姑未及开言，庭瑞一傍接口曰：“新发之言是也。若非他下苏州，我爹爹亦不至身故于外矣，愿母亲早绝此人。”何大姑曰：“我乃女流，难以任事，凭尔便了。”庭瑞曰：“新发是我家老仆，家事他无不知。况且为人老实，可将家事任之，必然始终尽美。”何大姑依言，将家事付新发掌管，各处事务俱与张宏三面交割。张宏暗暗怀恨，自此不甚来往。<br><br>忽一日，美玉来寻庭瑞，说学宪将到，相邀同往考试。于是又与兰英同往。及学宪到，先考吉水。过了场后，学宪阅见三子文卷，十分惊喜，遂皆取入泮。庭瑞居一，美玉次之，兰英第三。三人喜不自胜，俟候学宪起身，然后归家。<br><br>大姑谓兰英曰：“尔以为嬉游，今则名入泮宫，倘美玉露风奈何？”兰曰：“母亲无自畏也，美玉与我同学，又与我同考。他泄我事，他自己得无干咎。”大姑心始安定。<br><br>且说美玉归家，又邀庭瑞一处读书。庭瑞实不耐烦。一日对大姑曰：“儿在家中，美玉牵长缠扰，儿实不耐烦。今闻南康府庐山上，有白鹿书院，乃宋朝朱文公设教之所。于今作御学，先生乃翰林院刘成翰掌教，儿将往从其学，愿母亲自珍贵体。”大姑曰：“尔欲往庐山学书，亦是美志，到其间是必苦心，以求上达。”<br><br>庭瑞领命，遂带了书僮来兴儿同往。老仆新发送出十里之外，庭瑞瞩之曰：“尔在家中，务宜小心事奉主母，别无他嘱。”新发领诺而归。<br><br>庭瑞雇了船只，顺流而下。不数日到了庐山，与来兴儿上圻。请人挑了书籍，直抵白鹿书院。令来兴儿送上名帖，谒过了先生，然后与诸同窗各叙年齿。<br><br>内中有一同年，也是去年入学。其入姓武，名奇儿，字建章，即武方山在大江口拾得之子也。当下邀庭瑞到他房中坐谈，讲及翰墨，竟终日不能已，遂成文字知音。二人日则同食，夜则同榻。每常终夜不寝，博论与义。又曰：“今年有科举，勿使榜上无名。”先生见他志学如此，亦勤心教诲。<br><br>一日，庭瑞谓建章曰：“兄曾娶否？”建曰：“未也，家君每为弟议婚，俱非姻缘。弟志必得有才者，方称此心。”庭瑞曰：“弟有一妹，年十四岁，亦曾读书。其才虽不言高，却与愚弟慌惚。若不因门户见鄙，愿将舍妹相托。”建章大喜曰：“既蒙不弃，敢不遵命。但当归请父命，然后方妥。”正话间，忽一仆进来叫曰：“公子快些归家，大老爷昨日陡然起病，十分沉重。夫人着我来赶公子归家。”建章闻言，即忙收拾归家。<br><br>归别时庭瑞问曰：“令尊翁有恙，不容不去。但是科场期近，兄几时可来？”建章曰：“相烦多等几日，七月初旬准到。倘旬内不到，兄便不必等了。”言讫，长揖而别。及到了家中，因见父亲病重，恐庭瑞在书院等，故作书令其先往，并托为觅寓所。<br><br>时书院人俱赴科场去了，惟庭瑞一人独自等候建章。及得了书信，便打点起身。雇了一只快船，与来兴儿望江省而来。将午开船，顺风而来。<br><br>本日到了吴城，将船湾在望湖亭边歇宿。时七月之中，暑气正盛。庭瑞乃步出舱外纳凉。是夕月白风清，万里如画。正笑嗷间，忽闻锣声连响，一只官船顺风而来，湾入浜中。正与庭瑞之船隔壁。那船上一面黄旗，大书“钦命湖南巡抚部院”。舱外旗帜分明，绿纱窗内，宝炬辉煌，异香飘出。<br><br>忽然琴声响亮，优雅尽妙。庭瑞窃听之良久，乃止。闻窗内有女子曰：“小姐，请用茶。”须臾，琴声又作，有人娇声歌曰：<br><br>　　从吾所好今，琴与书。<br>　　身为女子兮，志并英儒。<br>　　夜宿长江兮，秋声寂寂。<br>　　回首顾望兮，渺渺鄱湖。歌罢琴息，庭瑞惊喜欲狂，暗思：“此必才女所作也。且其娇声雅韵，真使我魂飞天外，魄散九霄”。欲待和他一韵，又恐谅动拖船上官长，反为不美。正寻思不了，亦命书童抱琴出舱来，弹一《风求凰》词。琴声既罢，又闻那船上琴声洋然，依韵而转。庭瑞诗兴浡然，自不能禁。遂高声吟曰：<br><br>　　嫦娥何事夜弹琴，<br>　　弹出好音正有情。<br>　　窗内玉人多美伴，<br>　　可怜明月一孤轮。吟罢自思：“不知窗内才人曾听否，又不知肯怜我意否。”正想间，祇听得那船内低声和云：<br><br>　　窗外何人夜听琴，<br>　　新诗分外更多情。<br>　　一轮明月当空照，<br>　　照出江中月一轮。庭瑞听罢，舞掌乐甚。乃暗磋曰：“若得此女一见，胜占鳌头百倍矣。”<br><br>正在痴呆之际，忽见他船上纱窗开处，一女子步出窗外。月光之下，淡妆得宜，笑容可掬。庭瑞暗思：“此必和诗才女也。”女子走近船边问曰：“相公深夜自咏，其乐如何？”庭瑞起身答曰：“光风霁月之下，乐莫大焉。请问小姐尊居何处，将欲何之？”女子曰：“妾非小姐，乃小姐之婢梅香也。我家老爷姓杨，号时昌，家居江南。见任湖南巡抚，己上任半年了。我小姐因有小恙，所以落后，今船上祇有老爷差来一老仆，迎接小姐的，今已睡着。请问相公何处名邦，高姓大名，青春几何？”庭答曰：“小生姓张，名朋祖，字庭瑞，吉安吉水县人。年十五岁，生于今上三十六年，春三月望日酉时也。”婢曰：“我小姐适闻妙句，深加敬仰。欲与终身相托，未审君意若何？”庭曰：“小生一介寒儒，何敢当此。且小姐千金贵体，下配一白面书生，非所宜也。”婢曰：“我小姐素性不凡，举止有方，尝自谓曰：‘不配公侯子，愿事知音客。’今观相公人才正与小姐相当，又何辞焉。”庭曰：“愚虽幼，颇读诗书，粗知礼义，婚姻大事当从父母，未闻任意可择者。”婢曰：“我小姐虽非男子，亦知礼义。岂不知婚姻之事出自父母之命。我老爷年老无子，单生小姐，爱之过甚。每择婿必取其才与小姐相当者，数年来未得其人。今相公与小姐以才怜才，年齿相同，故属意焉。倘蒙见允，到署之日即禀请老爷夫人之命，自有差官来迎相公。”庭曰：“既蒙小姐如此怜爱，小生敢不诺命。但求小姐佳句，以订今夕之约。”婢领诺，转入舱中。<br>　　须臾，手奉一幅黄罗汗巾而出，递与庭瑞。庭瑞接过看时，祇见上写一绝云：<br><br>　　寒夜长江事已然，<br>　　月光如水水如天。<br>　　同心玩月订盟处，<br>　　便是吴江隔壁船。<br><br>　　　　江宁女子杨菊英拜题<br><br>庭瑞接看一遍，十分欢喜，乃问曰：“小姐有甚言语否？”婢曰：“无他，亦求相公佳句而已。”庭点首入舱，亦用一幅绣巾书一绝，云：<br><br>　　嫦娥祇合在蟾宫，<br>　　谁觉今霄下九重。<br>　　若是仙缘应有分，<br>　　何辞千里订奇逢。<br><br>　　　　吉水书生张庭瑞应命<br><br>庭瑞写毕，送出舱来。祇见他船上纱窗开处，一女子手托香腮与婢言语。见了庭瑞即潜入窗内，庭瑞祇做不知，将汗巾诗句交付婢子收拾去了，庭瑞亦入舱内。正欲解衣就寝，那婢子又来击门曰：“张相公，我小姐相请，有话说。”庭复出来时，祇见那婢子推开半片纱窗，小姐现出娇容。正将使婢传言，然复半响不语。忽然，那船上有人咳嗽，小姐闻咳声，忙叫婢子进去，掩了纱窗。到使庭瑞倚船独立，欲卧不能。<br><br>霎时天亮，那船上水手一齐起来开船，急得庭瑞心颠意乱，祇见那船上纱窗复开，小姐立于窗内，默然望着庭瑞，以手指心而已。船到江心，扯起帆来，如飞去了。庭瑞也叫起船户开船，奈因船小赶他不上，乃叹曰：“不期而有此奇遇，真天缘也。此等才貌双全，古来罕有，正使我思慕不能已也。且待科场后，便当往湖南一走，不负今日之约矣。”一日间思想不了，船遂到了江省。<br><br>是晚宿于滕王阁边，明日清晨，与来兴儿进城，歇觅寓所。祇见一书生笑迎曰：“庭兄来矣，弟已等侯多时了。”乃以手挽庭瑞同行。正是：　　　　方逢玉女指心约，又遇故人挽手言。未知此人是谁，且听下回分解。<br><br>男子能文，女子亦能文；男子可考，女子赤可考。兰英身为女子不负所学，真可谓志胜男儿矣。<br><br>大姑有仆，能窥张宏之奸；大姑有子，能绝张宏之害。有是子，有是仆，可谓否极泰来。君子道长，小人道消也。<br><br>庭瑞有才，美玉齐有才；庭瑞入泮，美玉亦入泮。张博积德，张宏却损德。以此较之，善恶之报，亦甚不爽，岂其然乎。<br><br>建章无庭瑞，无以为友；庭瑞无建章，无以合志。以文会友，以友辅仁，此二子者其可谓直，谅多闻矣。菊英能琴，庭瑞本能琴；庭瑞善诗，菊英亦善诗。知音殊遇，诚不易得也。当七月之中，三更之候。明月当空，才子佳人隔船和咏。一片好景，当得一轴清秋画。未见不思，既见不乱，得其所矣。见而有约，默然指心，情自深矣。别后相思，竟如何哉。或曰：“闻琴则咏，闻咏则和，全无闺节。何殊《西厢记》月下跳墙矣。”子曰：“不然，’关雎’乐而不淫，哀而不伤，即此意也。”以才逢才，焉有不相怜者乎？</p>
<p>话说庭瑞欲寻寓所，正遇一人叫曰：“庭兄来矣。”庭视之，乃美玉也。当下邀庭瑞来到寓所，曰：“弟到省，便租了这个宽大寓所，早有意与兄同寓。”指谓庭瑞曰：“东边房子，弟已洁净，以待兄矣。”庭甚不如意，祇是面上不好意思，是以强免应承。即命来兴，到船上收拾铺盖上来。美玉即治酒接风。<br><br>饮酒间庭瑞将醉，乃格吴城河下遇杨小姐之事，细说一番。又将所吟之诗一一念出。当时祇做笑谈，美玉却紧记在心。庭瑞酒醒，自知失言，悔之不及。<br><br>却说方山在家，病略可些，使催促建章赴科场应试。建章领命，带一书僮，搭了快船，望江省而来。不一日，到了江省，即与书童入城，遍寻庭瑞寓所。遇着同窗学友问及庭瑞，俱言在书院等候，尚未起身。建章自悔曰：“到是我误了他，祇是我有书子与他，约他起身，怎么还在那里等我？莫非我书子寄失了不成。”寻思不了，祇得自寻寓所。<br><br>与书僮来到进贤门，有一高大房子，帖着赁寓。即使书僮问其屋主人，即主人答曰：“适间有一吉安张相公租了。祇是房子宽大，他若肯与人共，到也合式。”书僮将此话回复建章，建章暗思：吉安张相公，或者是庭瑞亦未可知。恰一人自内出，书僮指谓曰：“此即主人也。”建章向前揖问曰：“适主人言张相公，是甚么年纪？”其人曰：“大约十四五岁。”建章暗思，必是庭瑞，乃曰：“相烦主人与张相公说，白鹿书院友人相访。”主人领诺入内。<br><br>良久乃出，揖建章曰：“原来张相公即是令弟，请进，请进。”建章祇道是庭瑞，乃信步入内。却见一书生，青年俊秀，立于厅上，面貌却与庭瑞相似。见了建章，遂下阶相迎。礼毕，乃问曰：“兄自白鹿书院来，可知张庭瑞否？”建章曰：“庭瑞是愚至交，焉有不知。祇是愚自家中来，不曾与他同伴。适遇同窗，询知他尚未起身。请问兄台，与他是何亲故？”那书生曰：“庭瑞是家兄也。”建章曰：“原来是友人兄弟，妙甚。请问尊讳？”答曰：“名兰，号麟瑞。”建章暗思：“庭瑞与我交厚，祇知他有一妹，未闻他有兄弟。”乃问曰：“兄与庭瑞是同胞否？”兰曰：“共祖各父。”建点首曰：“此间房子颇大，意欲相约同寓，未审可否？”兰曰：“吾兄之友即吾友也，同寓甚好。”于是建章即与兰同寓。不在话下。<br><br>原来此生，即庭瑞之妹兰英也。自从庭瑞去白鹿后，他一人尽力读书，终夜不寝。时近科场，是以男妆来省。其母何大姑亦不禁止。及到了省城，便赁了这个房子，以待庭瑞，却不期遇着建章。<br><br>相与讲论翰墨，竟成文字知音，问答无不合意。兰英意欲配建章，乃问曰：“兄婚娶否？’建章曰：“弟年未冠，名未就，何暇论及此事。”兰曰：“不然，此人之大伦，身之根本，岂宜落后。弟有一舍妹，年十四岁。虽非花容月貌，亦得乎其中，素爱读书，颇知文艺。倘不见鄙，愿相托焉，钧意以为如何？”建章曰：“既蒙垂爱，本当诺命。但婚姻之事，欲待父母之命，未敢自专。非愚所能允，亦非兄所能许。”兰曰：“弟自幼丧父，祇有老母在堂，凡事悉凭弟裁。但令尊翁处，无人可以进言。”建章因闻其才貌，亦已属意，乃曰：“家君处，弟倒可以面禀，但是路隔千里，往返艰难。”兰笑曰：“千里姻缘一线牵，何难之有。”建章遂允之，自是二人更加亲爱。<br><br>一日，兰昼寝，建章独自散步，来到贡院前。忽闻人叫曰：“建章兄来矣。”建视之，乃庭瑞也。傍有一人相与同行。建章近前间慰毕，拱问那人姓名。庭瑞答曰：“即弟同姓兄弟也，字美玉。”又问见寓何处，答与美玉同寓，在新城门内董宅。庭问建曰：“兄寓何处？”建曰：“进贤门彭宅。”庭瑞正欲到建章寓所游玩，建章邀进酒馆小酌，各叙别后之情。<br><br>庭瑞对美玉曰：“弟欲将舍妹配与建兄，将归请母命耳。”美玉曰：“兄家中大事，俱兄自裁。兄即如意，伯母无不依从，就今日一言为定，弟作媒人便了。”建章拱手谢曰：“庭兄在窗下早有美意，愚亦有此心。奈弟今已别议婚了，庭兄当为贤妹另选高门，切勿道弟之无信也。”庭曰：“莫非令尊翁，早为兄定了佳人耶？”建曰：“非也。”<br><br>言未毕，忽一人自外而来，笑揖曰：“哥哥原来已在此。”庭视之，乃是妹子兰英。众皆揖之坐。庭瑞因建章在坐，不好说得。建章曰：“弟前到省时，料兄已先来，四下寻兄不见踪迹，祇得自寻寓所。”以手指兰曰：“即与此兄同寓，始询知是兄台令弟。其为人也，慷慨多情，兼且深通经典。其文墨俱在弟之上，连日得蒙教益，使弟十分敬慕。他有一令妹，蒙他许弟为婚，弟已允从。”庭瑞、美玉暗暗会意，却用冷言嘲笑建章，饮酒间十分有趣。庭瑞又问兰英曰：“贤弟几时来省？可曾见家堂否？”兰会意曰：“伯母安泰，弟临起身时，曾嘱弟与兄同寓。”于是四人饮酒，各自欢然。惟美玉一人贪杯先醉。<br><br>忽见市上人纷纷乱乱。因问：“酒肆中伺故？”小二答曰：“主考到了。”庭瑞等闻言，即行还了酒钱，到滕王阁来看主考。庭、建、兰三人远远望着，但见官船悠悠而来，旗上大书“钦命大主考吴”，又一船书“钦命副主考陶”。是时，满城官员都在河下迎接。巡抚向前，主考船到岸，即出船来，与巡抚叙礼。<br><br>那吴主考十分貌陋。美玉乘醉走近接官亭，大笑曰：“怪哉！怪哉！风雏复生于世矣。”不料那主考听见，怒问：“法官何在？”那南昌县即将美玉拿下。主考曰：“尔敢讥吾貌丑耶！”遂弃其衣冠。庭瑞等三人远远看见，大惊，又不知就理。正无可奈何，适陶主考上岸。询知其故，向吴主考解劝。那吴主考曰：“此等狂徒，纵有天才，何益于世！”即着南昌县锁押，听候发落。正是：<br><br>　　　　未曾入贡院，先已作囚人。未知如何发落，且听下回分解。<br><br>庭瑞欲远绝张宏，美玉又欲亲近。庭瑞既不与之同学，又复与之共寓。正所谓：君子欲绝小人，而不能去；小人欲害君子，而亦不能已也。<br><br>酒后失言，常事也。月下订约，密事也。因一杯之酒，失一片之言，以至于奸人生计，节女见羞。其咎也，是谁之过欤？<br><br>方山得病，召建章归。方山病可，催建章试。爱子之心，愿其成也。为子者，可不善体亲心欤！建章得一庭瑞，以为好友。复得一兰英，又是至交。君子以文会友，四海之内，皆兄单也。建章猜兰英为庭瑞，兰英又猜建章为庭瑞。及其遇也，两不相识，忽然变作至交。竟将庭瑞抛开一边，真令读者则志不定。<br><br>庭瑞爱建章，以真妹许之；兰英爱建章，以假妹许之。一真一假，变作两样文法，其实总是一兰英耳。<br><br>四子席问论婚，庭瑞会意，美玉会意，兰英亦会意。惟建章一人似醉非醉，似梦非梦，面上到也难看。<br><br>接官亭边，看者常多。而美玉一人独因酒醉，自取失言之祸。信乎，白圭之诗，深有益于世道矣。《易》曰：“积善之家，必有余庆；积不善之家，必有余殃。”帝君曰：“善恶之报，如影随形；近在自己，远在子孙。”诚不易之言也。当此之时，美玉之恶未形，而牢狱之殃先发，其报应不已近欤！<br><br>或曰：“风雏之貌丑，而名亦美。”以此比之，何足为怒？余曰：“不然，人生不读书，尚知礼义，况为儒者乎。以下犯上，律所不容，刑之宜矣。”<br><br>甚矣，酒之为物也。张博因之以丧命，庭瑞因之以失言，美玉又因之以见囚。好饮者，可不畏哉。</p>
<p>话说主考命南昌县格美玉锁押，听候发落，却自进了贡院。明日出牌，示定考期。<br><br>且说庭瑞等三人，因美玉被押，来到班房询知其由。无法可救，祇得自己打点进场。<br><br>到了考期，各郡生员俱纷纷应点，而庭瑞等亦皆入场。不上十日，三场俱毕，各言文字，似乎得意，祇是思念美玉不了。正言间，忽见美玉曲身拐脚而来。庭等大喜，问其情由，美玉曰：“今番苦杀我也，适间南昌县将我提出，责打四十，然后释放。今已行文至吉安，弃我儒巾了。”庭瑞等闻言，皆为之下泪。于是，四人合在一处。<br><br>不数日，龙虎榜出，报子纷纷来寓。兰英却中了解元，庭瑞居二，建章却在五名。三人亦皆得意，惟美玉羞极。及送了主考起身，各自分头归家。约言来年，赴京会试。不题。<br><br>当下庭瑞、兰英到家时，满门欢喜。庭瑞乃将吴江遇菊英，及妹子愿配武公子之事，俱与母亲说知，何大姑闻言，无不乐从。却说何二姑，自从那年失子之后，总不生育。夏松连取三妾，俱相继而亡，夏松夫妻十分凄凉。今闻庭瑞兄妹高中，故来贺喜。闻兰英配于他郡，甚言不可。大姑曰：“门户却也相当，祇是远了些。奈既已允从，何能挽回。”当下抛开此事不题。<br><br>却说杨菊英小姐，在吴城河下与庭瑞订了婚事，寤寐在心。不一日到了衙门，祇望便与父亲商量。不料父亲往各郡巡边去了，祇有母亲王夫人在署。当日言了些家中闲话。是晚，菊英与梅香同榻，二人将吴江之事商量定妥。<br><br>次日，梅香入见夫人，曰：“夫人常虑小姐难得佳婚，今小姐自得其人矣。”遂将吴江订约之事直言，乃极力赞其才貌。夫人正色曰：“小贱人，擅敢胡言，坏我规矩。幸得老爷不在衙中，再休乱言！”梅香弄得没兴而退，乃将此言告菊英。菊英附耳曰：“尔可如此如此。”两人商量已定。<br><br>忽夫人使婢来唤菊英。菊英趋见夫人，低头不语。夫人骂曰：“尔既读诗书，当思廉耻。匹配不待父母，夤夜与人私约，规节何在？本欲责打，恐为人笑谈，败我家声。嗣后务宜痛改前非。”菊英唯唯而退。<br><br>次日，梅香入告夫人曰：“昨晚小姐偶然有病，似乎精神慌惚。”夫人闻知，即来小姐床前视病。但见菊英双目流泪，欲言不言。夫人命请医调治。<br><br>又数日，梅香言于夫人曰：“小姐之病更重，数日点水不进，恐难久于人世矣。”夫人着急，使再觅良医。梅香曰：“非医药所能效也。婢日夜与小姐作伴，见小姐慌惚间思念吴江才子。婢因劝之曰：‘天下才人常多，何必独此一人。以小姐之才，何患无美配乎？’小姐曰：“志在此人，岂容他适？况有盟誓乎？我愿不遂，有死而已。似此如之奈何？”<br><br>夫人自思：“祇有此一女，倘遭不测奈何？”又想：“纵然我依从，老爷不肯相容，亦是枉然。”乃曰：“尔可对小姐说，叫他不必造次，恐伤性命。且待老爷回来，再作商量便了。”梅香乃将此言回复小姐，两人暗暗欢喜，祇待父亲回衙。<br><br>过了数日，杨巡抚巡边转身，与夫人相见。未及言语，忽报主考到了。巡抚即忙起身，迎接主考进了贡院。<br><br>巡抚便在贡院内监临，至出榜后方纔出来。及主考进京去讫，自己又作武场主考。直到十月间始得闲暇，方与夫人叙话。言到菊英身上，便将吴城河下与庭瑞订婚之事，说了一番。<br><br>巡抚即命人唤梅香。梅香正与小姐在房中说话，忽闻前厅呼唤，明知是吴江之事。小姐嘱梅香曰：“老爷跟前，要好生说话。”梅香领诺，来到前厅。巡抚间曰：“尔自家中伏侍小姐到此，那吴江之事，尔知其情否？”构香曰：“知情。”巡抚曰：“尔可从头说来。”梅香曰：“夫人尽知，婢不敢言。”巡抚曰：“有甚为证？”梅香曰：“有诗。”巡抚曰：“可将那诗拿来我看。”梅香即到小姐房中，问小姐拿诗。菊英祇得用纸抄出，付与梅香，自己却也到厅后窃听。且说梅香来到前厅，将诗呈上。巡抚接过手来，看了一次，大怒曰：“这诗中说‘嫦娥祇合在蟾宫，谁觉今霄下九重’之句，分明是这贱人去钩他了。杨门不幸，出此辱女，若不除之，有何面目为人上之人！”即呼家奴：“用乱棒将他打死，抬来见我。”家奴因夫人在坐，俱不敢动手。巡抚怒气更加，乃自取一棒，赶入菊英房中去了。夫人与梅香，唬得面面相域。<br><br>却说菊英在后厅，听得父亲势头不好，乃避入后花园中，那杨巡抚直赶进花园，菊英急得无路，祇得跳入古井自尽。时花园中有一老仆王中，正在栽花。巡抚使命王中曰：“尔可将此座土墙推倒，掩盖此井。”王中领诺，假意掘墙。俟巡抚出去，便用麻索将菊英扯上，开了一扇后门，令其速逃。王中却又将土，掩塞此井。夫人闻知女儿活埋于井中，痛哭不巳，数日饮食俱废。巡抚因一时之气，逼死女儿，后来却也懊悔不了。<br><br>且说菊英得王中救出，逃奔南门外来。此时遍身皆湿，幸井中水不甚深，口未进水。及至南门，日已过午，傍着一条小路而走。<br><br>约走了七八里，到一地方。四面皆是高山大岭，树木丛杂，又有一亭子，上书“前阳山亭”。时人已困倦，天已昏暮，无路可奔，祇得坐地而哭。忽一白发老人，手倚竹杖而来，问曰：“女子何事在此哭泣？”菊英乃以实告。老人曰：“原来是小姐，失敬了。今且请到小舍暂歇，明日再作他计可也。”菊英谢曰：“既蒙老公公相济，直乃重生父母也。”<br><br>乃随那老人转过山坡。见有一所大厅，门口直书“尚书府”。入门见有公案，两傍皂隶。惊惊恐恐，宛似衙门。转入后厅，见有一婢女，老人问曰：“夫人何在？”<br><br>言未毕，祇见数婢妾拥一老妇出来。老人谓老妇曰：“杨小姐到此，可速治酒洗尘。”又谓菊英曰：“此即老妻也。”菊英近前与老妇见礼毕，分宾主坐。老人约陪坐片刻，遂出去了。<br><br>须臾，婢烹香茶献上。茶毕，席已设矣，老妇请小姐就席。时厅上灯烛辉煌，灿若仙宫。杂肴具呈，敬礼尤甚。数婢女事酒，十分殷勤，席间颇热，菊英微汗出，婢女乃为之拂扇。菊英将醉，老妇命婢扶之寝。一婢执灯，两婢相扶，入一厢房。十分幽雅，桌椅俱全，锦被绣榻，果然尽美。菊英和衣而卧，婢乃为之盖被。须臾，婢出，自外掩门。菊自叹曰：“今日几乎死矣，不期而遇此缘人真奇遇也。”自觉醉甚，乃闭目而睡，徐徐睡着。<br><br>天明醒来，乃见四面高山，卧于荒野之，地。转头视之，乃见一墓，墓上书“故考张公盈川妣李氏之墓”。菊英大惊，乃悟夜来之事是与鬼聚也，乃拜谢于墓前。时天已大明，见左手有条大路，乃随路而走。<br><br>约数里，见有一大村，村中颇多大屋。菊英走近村前，有一人年四十余，飘然而来。迎近菊英之前，叫曰：“来者莫非杨小姐耶？”菊曰：“然，君何以知我？”那人曰：“且请入小舍，容我申告其由。”菊不辞，乃与那人入其厅。<br><br>原来此人即张盈川之子，张博之弟也。因守父墓，遂建居于此。当时请菊英坐定，乃曰：“老夫姓张，字昆山。先父字盈川，已去世多年。昨晚三更梦先父至，谓：’明日辰刻，有杨巡抚小姐以难奔逃，路过我家。可请入内以礼相留。’适间早起，以梦寐之事尚未深信，不料小姐果然到此，真乃奇事。”菊英闻言，亦将昨晚之事细说一遍，两相称奇。<br><br>于是菊英寓于其家。昆山之妻郭氏甚贤，菊英拜为继母，称昆山为继父。昆山有子二，一名登，字敬威；一名华，字显威，皆善诗文。与菊英结为姐弟。不题。<br><br>却说菊英之母王夫人，终日哭女不已。老仆王中，见巡抚在书院昼寝。乃密来见夫人，具言救出菊英之事。夫人大喜，乃与王中白银百两，令其四处寻觅：“若有踪迹，速来报我。”王中诺命，遂到四处访问，竟无影迹。<br><br>一日，寻到前阳山。立于高岭之上，远远望见一大村，乃访入村中。见有一高楼大厦，旁有一花园。王中于花园格眼中，觑见异花满园。忽见楼上，有数女子从阁道而下，直进花园。内有一女，乃小姐也。王中大喜，乃扣扉而入。菊英喜曰：“尔因甚到此？”中曰：“夫人思念甚切，故使仆来寻访。今相遇于此，仆之幸也。”乃从身上取出白银百两交菊英，曰：“此夫人付来，应小姐用的。小姐小心在此暂屯些时，夫人自有道理。”菊英应诺，乃带王中至后厅，将上项事一一对中说知。<br><br>恰昆山自外而来，菊英指谓王中曰：“即是我活命恩人也。”王中闻言，便伏地叩头。昆连忙扶起，因问知是夫人使命，乃与之坐。菊英乃出白银于桌上，对昆山曰：“家母使小仆，奉上白金百两，祈为笑纳。他日自当重报。”昆山曰：“衰朽之地，得蒙小姐光降，已是万幸，仍敢望报。祇是此银转赠王中便了。”王中推辞不过，祇得领受。<br><br>当下菊英写了书信，令王中带归，以安夫人之心，书中之意，但言誓配庭瑞。正是：　　　　死生不改吴江约，可谓杨家女丈夫。<br>　<br>未知如何配了庭瑞，且听下文分解。<br><br>庭瑞中、兰英中、建章亦中，惟美玉一人困于锁押。若论其才，四子皆可并耳，论其德，则异矣。可见榜上功名，非徒文字所能取也。<br><br>兰英之配建章，庭瑞先有是心，兰英后见其人。独何二姑一人不乐，左衬下文之妙。菊英之遇庭瑞，一弹一歌，能使庭瑞感兴。梅香之见夫人，一问一答，又能使夫人允从。当日无梅香，何以通言于庭瑞。今日无梅香，何以转达予夫人。由此论之，庭菊之婚，皆梅香之力也。<br><br>巡抚见诗而怒，小姐事急而奔。奔而无路，自投古井，则一番情思，付之流水矣。赖王中一线之路，接出无数妙文，王中之功，又胜于梅香多矣。<br><br>人救人不奇，鬼救人更奇。食人食不奇，食鬼食更奇。宿人宇不奇，宿鬼舍更奇。一段鬼绦，当得一部《聊斋志》。初遇鬼缘，得免寒夜凄凉。既通人缘，得免肌肤奔苦。遇鬼缘本出鬼意，遇人缘全赖人梦。梦者，鬼之所使也。信乎，鬼神之为德，其盛矣乎。订约之后，心中有一庭瑞；投井之后，心中犹有一庭瑞。安危不易其志，死生不变其心，真乃女中之丈夫。<br></p>
<p>话说王夫人，接阅女儿书信。亦作书，令王中送与女儿，以安其心。自此王中常常走动，到也安乐。<br><br>一日，昆山自外来。手执题名录一本，对其妻郭氏曰：“可喜，侄儿庭瑞已中了第二名举人。”郭氏亦喜。惟菊英一傍流泪。郭氏大疑，乃密问之，菊英乃以吴江之由相告。郭氏喜曰：“今日为吾儿，他日是吾侄妇也。”遂与夫言，昆山闻言，喜不自胜。<br><br>菊英却长嗟短叹，昆山因慰之曰：“此等佳事，何反不乐？”菊英曰：“他名登虎榜，何等荣耀；妾孤身寄迹，何等凄凉。既然得意功名，必将往京会试，妾之事岂不抛开一边。昔在吴江时，曾约定着人迎他，不料反复如此。他心中若不忘妾，定然与妾一样怀想，岂非妄负了他。他若因无人往接，必谓此事不妥，一旦别娶，到怪不得他负了妾。似此安得不叹。”昆山曰：“小姐可写一信付与舍侄，如何？”菊曰：“无人可使。”昆曰：“那墨店中有一墨客归家，他与舍侄同邑。少不得我亦有信去，祇在明日起身，可修书付他带去便了。”菊英转入房中，写了书信，交与昆山。昆山即送交墨客。墨客带了书信，望吉安而来。不一日，到了小梅村。适遇一秀士，年约十五六岁，在村前低头散步。遂揖问曰：“此间有一张庭瑞老爷否？”秀士曰：“即是家兄，足下何事问他？”墨客曰：“愚自湖南归，他令叔有信一封，是与令兄的。”秀士曰：“家兄少出，有信付我转交便了。”墨客遂从袖中取出一信，交与秀士，一揖而去。<br><br>原来这秀士，即美玉也。自从省中受辱后，十分苦恼，纳闷不过。所以出来闲散，适遇墨客送信，乃冒认收了。<br><br>转入书房，私自拆开。将昆山家书抛在一边，细看菊英之信。略曰：妾与君吴江订盟，誓诣鸾凤。今君名登虎榜，志在鳌头。吴江之约，想亦付之流水矣。妾虽远隔干里，而此心已留于君腹。妾父近知兹事，怒而不容，几逼妾至于死地。今则隐身张村，埋名昆宅。愿君早降，以决盟誓。倘不如意，祈赐绝音。妄当自尽，以明素志。书不尽言，静俟来命。<br><br>美玉看毕，喜曰：“原来是吴江女子也，可惜那晚不会遇我。但我才貌不在庭瑞之下，何独不能得一美配乎。今观此意，见得此女已今逃出在外。不如借此机会，假冒庭瑞名字，前往湖南一走。若得此女为婚，不枉平生之愿也。且庭瑞与我年貌相同，庭瑞的叔父又不相识。此女在吴江月光之下，那里看得清白。纵然他认出我面貌，我才亦足以动之。”心中踌躇既定，乃与父亲说知。密带僮仆来安，同往湖南。<br><br>在路半月，到了湖南，寻一公馆歇下。写了庭瑞名帖，令来安儿同出南门。问到张村，询知昆宅，来安送上名帖。见一儿僮答曰：“老爷在书房去了，这里无人收帖。”来安又寻到书房，见一人端坐观书。来安料是昆山，遂跪下呈上帖子，昆山看了，是侄儿名帖，大喜，遂命请入。<br><br>美玉连忙趋进，纳头便拜。昆山扶起，命坐于侧。昆山曰：“贤侄不远千里而来，足见月下之情矣。”美玉曰：“思慕叔父甚切，非关月下事也。若吴江订盟，实出意外。今小姐为我几至死地，幸苍天不绝人愿。蒙叔父广恩收育，真乃再生之德也。”昆山曰：“济困扶危，义所当然，尔辈宜效之。今小姐寄居于此，内外不便。城内有公馆，是尔祖父所创，尔可暂寓些时候。我通个信息与尔丈母，然后择日成亲，那时再来拜见婶娘。”美玉点头应诺。昆山遂命家奴，送美玉至公馆中歇下。<br><br>昆山见侄儿才貌，十分喜爱。乃叹曰：“向闻其诗，乃天下之奇才。今见其人，果盖世之妙品，真吾兄之幸也。小姐爱之，可谓得其人矣。”<br><br>正自语间，忽一人至。视之，乃巡抚家仆王中也。昆曰：“尔来正好，小姐情人已经到了。尔可禀知夫人，以便择日完婚。”王中曰：“夫人着我来请金安，并问小姐消息。既有这个好音，我当即告夫人，转祈致意小姐便了。”言讫乃返。<br><br>见了夫人，将此消息禀上。夫人大喜，乃暗赠金珠缎匹，令人送与小姐。便托昆山，代为择日完婚。却又假作悲啼女儿之状，日凡几次。巡抚到也伤心，奈追悔不及。<br><br>正在书房纳闷，忽闻鼓声乱响。巡抚大惊，实时出堂，祇见长沙知府，慌慌乱乱禀曰：“今有云奎山贼匪千余人，在南门外强劫民间。俾职闻报，登城视之。但见百姓纷纷乱窜，求大人作主，提兵擒贼，以除民害。”巡抚闻报，亲自会同总兵，带了兵马，出南门擒贼。<br><br>纔及数里，祇见百姓，老幼不分，男女混杂，纷纷奔走。巡抚远远望见，一女子行走不动，暂近再视之，乃是女儿菊英也。遂命左右捕之，先以车载回衙。<br><br>原来，菊英小姐因贼匪退近，是以杂在众人中奔逃。当下为父亲看见，捕归内衙。重与母亲相见，悲喜交集，但又恐父亲见怒。正与母亲商量，忽锣声响亮，巡抚捕盗百余而归。实时立决，余贼多死于战场。公事既毕，乃入内衙，夫人笑迎。巡抚曰：“尔女儿还魂，你知道否？”夫人乃正色曰：“尔年已六十，祇有此女，尔真欲其死耶？若非王中相救，焉有今日重逢！”巡抚曰：“我因一时之误，亦未尝不悔。今有女儿还尔，免得尔终日啼哭。”夫人笑曰：“今女儿已归，可择一才郎，以完尔我心愿。”巡抚曰：“他吴江自有情人，何必别择才郎。”夫人又曰：“倘吴江书生到此，肯相容否？”巡抚曰：“他若到时，完其孽缘而已，何所不容。”夫人乃曰：“实不相瞒，今女婿已到，见在公馆中。去年乡试，他中了第二名举人。似此英才，真不愧为我家女婿矣。既肯相容，便当请入衙内，与女儿毕婚纔是。”巡抚曰：“听凭夫人便了。”<br><br>于是商量既妥，乃取二月花朝日，与女儿成亲。夫人遂使王中往见女婿，约定日期，且暗赠与金宝。美玉大喜，乃重赏王中。中回到内衙，在夫人处，极力称赞女婿之貌。夫人大喜，菊英亦暗暗快活。到了那日，美玉身披红彩，头插金花。巡抚用自己轿马职事，着中军官至公馆中，迎接女婿入衙。时文武官员俱来作贺，送礼者纷纷不绝。<br><br>美玉拱立内堂，听得三通鼓罢，八音齐鸣。婢女数人簇拥小姐出堂，行交拜礼毕。送入洞房，将饮合卺。小姐偷眼看时，却不像庭瑞。梅香在侧附耳曰：“似非月下情人。”小姐着急，再看时，果然不是庭瑞。乃大惊失色，目视梅香。梅香会意，即来禀夫人曰：“今日贵人不是月下情郎，此必奸徒冒其名者。”<br><br>夫人闻言，急来见巡抚，曰：“此非真女婿，乃冒名奸徒，可快掬问，休误了女儿终身。”巡抚笑曰：“这是甚么所在，纵有飞天之羽，亦不敢冒名到此。总是月下看得不真。”梅香插口曰：“全然不像。”巡抚骂曰：“你这贱人，也是一样肉眼。纵然不是，有此才貌，不愧为我女婿。”夫人闻言亦喜。<br><br>却说小姐在房中，心慌意乱，又无处可发一言。欲待问他，又恐失体。梅香此时，又不在身边，急得汗流如雨。<br><br>美玉在房中，见了小姐花容，却十分得意。忽有僮仆来请曰：“各衙门大人俱已到齐，见在厅上等候，请贵人就席。”美玉遂出厅上饮酒。时梅香走进房来，将巡抚、夫人之话对小姐说了一遍。唬得菊英脸红唇黑，眼闭口开。梅香大惊，恰母亲亦至房中，见女儿形状，慌忙问之。菊曰：“儿蒙母亲养育成人，不料命多曲折。前在吴江与张郎订约，誓不改志，谁想有此一番牵连。到今日，又遇奸人假冒而来。欲待说破，又恐坏我爹爹名色；欲持不说，吴江之盟何在。为今之计，有死而已。”夫人曰：“尔不必如此，我自有计。”乃密唤王中，咐耳曰：“尔可如此如此。”王中受计而去。未几，入官厅跪禀美玉曰：“长沙知县查旱归，特来拜会，请贵人出堂。”美玉曰：“多官在此饮酒，不暇相见，叫他明日来罢。”王中乃出。<br><br>须臾，又来禀曰：“长沙知府自京都转，闻贵人喜事，特来贺喜，务乞一会。今在头门等候。”美玉曰：“可恶这两个宫，早又不来。”遂起身谓多官曰：“少刻就来奉陪。”乃独自一人往外而去，王中相随，到了头门。问曰：“长沙府何在？”<br><br>言未毕，忽背后一人用锁链一抛，正锁在美玉颈上，向前便扯，背后数人相推而走。美玉不知何故，忙问：“尔等为何将我乱锁？”王中等更不答应。<br><br>不一刻到了县前，知县端坐堂上。差人将美玉带到公案前。美玉怒曰：“大胆知县，尔识巡抚之婿否！”知县驾曰：“尔这奸徒，见了本县还不跪下！”美玉端然不动。知县命左右弃了他衣巾，推将跪下。便问曰：“尔是何处奸徒，冒认巡抚女婿？从直招来！”<br><br>美玉暗思：“此事无人知觉，就是小姐也认我不出，此事却从哪里发作？”乃强辩曰：“我作巡抚女婿，来历甚大。尔谓我冒认，却有谁为证？”知县曰：“巡抚真女婿见今在此，尔尚欲强辩。”美玉暗思：“庭瑞已进京，哪有甚对头。且我既入院衙，又与小姐交拜了。纵然知我是假，也祇好将错就错。我自有巡抚作主，哪怕他甚么对头。”祇是强辨，知县大怒，将佥一抛，责打四十。美玉曰：“我名登虎榜，此地却打不得。”知县曰：“我打的是冒名奸徒，快打！”两傍皂隶，遂将美玉扯下使打。<br><br>美玉虽然受刑，犹望巡抚来救，到底不招。知县拍案曰：“尔这奸徒，不用大刑，那里肯招。”命左右即加之夹棍。美玉受刑不过，祇得招出真情。<br><br>却说美玉之仆来安，随美玉至巡抚衙中，正在西廊下饮酒。闻得宅门外喧哗之声，忙出看时，祇听得有人言：“巡抚女婿被长沙县拿去了。多官闻之，不解其故，各自弃席而散。”来安慌忙奔告巡抚。<br><br>时巡抚正在后堂闲坐，闻得此事，大怒曰：“纵有天大事，也须禀我。何敢擅锁我婿。”实时出令箭一枝，命旗牌官往提长沙县。忽夫人自内出曰：“尔又欲逼死女儿耶？尔受当今重任，为边疆大臣，尚欲为万民分懮。今自己女儿之事，尚不能辨其清浊，宁不畏人笑耶。今女儿誓守节于庭瑞，不失身于奸人。长沙县锁拿，实我所使也。”巡抚闻言，仰天叹曰：“何罪获于天，使我生此逆种，徒取军民笑谈耳。”正是：<br><br>　　　　儿女多曲折，军民广笑谈。未知巡抚如何，且听下文分解。<br><br>美玉由来奸恶未形，虽遭杖押，人尚怜之。今则閟人之书，冒人之名，乱人之节，其奸讹更甚于张宏矣。科场将近，自取锁押之祸；娶事将成，又遭杖梜之殃。虽奸人善计，亦奚以为徒自取辱耳。<br><br>本为一庭瑞，却弄出一美玉；本为张村成亲，却弄出院上成亲；本为身披红彩，却弄出颈挂素珠；本为洞房交欢，却弄出法堂叫苦。令读者时怒时惊，时畏时喜。其文法变换之妙，大有可观。但长沙县之梜棍，胜于红罗帐之交合多矣。<br><br>庭瑞有才，美玉亦有才；庭瑞有貌，美玉亦有貌。而菊英独爱庭瑞，而不爱美玉者，何也？盖菊英守身以节，非苟取于色者也。美玉自负才貌，故敢冒名而来。欲以才色动人，不料此地全然用之不着。若使菊英，早与美玉张村一会，可无合卺之失；若使巡抚，不取菊英回衙，可无院堂之荣；若使菊英，徒爱才色，可无洞房之变。有此一番荣华，有此一番雅趣，又有此一番苦楚。一篇妙文，真令读者不测。</p>
<p>话说杨巡抚，被夫人一席话说得仰天长叹。因关自己女儿之事，恐知县掬出情由，治其罪名，不便申详，祇得取一纸条，书数字，今旗牌送至长沙县去。<br><br>却说长沙县，正欲将美玉收监。忽见巡抚旗牌到来，手中执一纸条，交上公案。知县看时，祇见是一行草书，略曰：奸徒罪大，奈事关本院，从轻恕之。知县看毕，然后旗牌乃退。<br><br>那美玉脆伏堂下，见了旗牌。祇道巡抚与他作主，不料未及片言，遂去。正不知何放。知县曰：“尔这不法奸徒，本欲决尔死罪，今杨大人将尔饶恕。嗣后务要痛改前非，休得自误了性命。”美玉叩头而退，因被夹棍伤了，祇得以手就地，匍匐而出。<br><br>到了头门，正遇童仆来安，扶持而行。安曰：“仆自廊下饮酒，闻得相公被县差锁去，仆即慌忙告知巡抚。巡抚大怒，正欲今旗牌官来提知县，又被夫人阻住。却原来是小姐认出相公的面貌来了，对夫人说知，故使人到县中叫了差来的。”美玉闻言，仰天叹曰：“事有一定，不可强也。我复有何面目再转公馆，可到前面东岳庙中暂歇。尔可去到寓所收拾铺盖，并将前日老夫人私下送来的金宝缎匹俱捡拾。可即雇一快船俟候，便请一小轿来接我便了。”<br><br>正言间，已到了东岳庙前，来安扶到大殿上座下。来安即抽身至公馆，一一收拾。雇了船只，即请了小轿，到东岳庙来接了美玉下船，即行开船。美玉心中闷闷不乐。来安乃曰：“虽然未得小姐，也得了许多金珠缎匹，算来不暇千金，难道取不得一个美貌佳人不成。”美玉曰：“我此番若不娶一才女，有何面目回家。不如将这些对象带往苏州，求娶一佳人便了。”<br><br>于是主意既定，乃顺水而下，直抵苏州。租了公馆歇下，令人各处访求女子，务要才貌两全者。此话一出，各处有人说媒。但所说女子亦皆寻常，有才者未必有貌，有貌者未必有才。<br><br>一日，有王媒婆说，桃花坞有一吕宅，其家有一女子。年十六岁，最善诗歌，十分美貌，祇是要身价银五百两方可。美玉闻言大喜，曰：“祇要人才两美，何借千金。”媒婆曰：“诚如是。老身明日相邀，同去看看，包管相公中意便了。”美玉允诺，媒婆辞去。<br><br>明日复来，邀了美玉同往。到了桃花坞，祇见家家门首立着少年女子，穿红着绿，倚门而望。及到了吕宅，坐定，有一老儿送出茶来。茶罢，那媒婆抽身入内。<br><br>过了许久，见几个老妇与媒婆，带出一个少年女子来。那女子周身浓妆，却也有几分姿色。见了美玉，便以目送情。<br><br>美玉暗想：“此女颜容虽可，却不象闺门女子，且试他才学如何。”遂曰：“昨闻王妈妈盛称大才，善于诗歌。请将胸中锦绣略吐一二，以广我见闻。”那女子更不推辞，遂以口歌手舞，其歌竟是曲文。美玉曰：“我非爱歌妓，所爱者文才也。”媒婆曰：“相公既见其一，必知其二。他最读得书多，岂不能文。如若不信，当面见功便了。”美玉曰：“既能文，请以今日为题，乞作佳句。”女子曰：“妄自幼读诗，末曾见过这个题目。祇是那题人影上有一句曰：‘今日归来雨又晴’，可是真否？”媒婆接口曰：“相公，此女在苏州城中，算得有名，通今博古，无人可及。如今才貌俱见，果然好么？”美五曰：“我要他作新诗，那要他讲旧文。”言讫，遂欲起身。那媒婆扯住曰：“相公不要看高了眼色。我苏州也算得中华胜地，要取这样女子，却也难得，不要当面错过了。”美玉弄得不耐烦，乃曰：“女子我已中意，明日回话便了。”言讫，遂起身出了吕宅。<br><br>走过几家，将欲转鸾。忽有几个女子拖拖扯扯，弄得美玉进去，遂将美玉迷缠。这一时高兴起来，把几个女子一看，摇头曰：“有好的唤来。”众答：“有。”须臾，祇见方纔吕宅那女子自后而来。见了美玉，抽身便走。众女叫曰：“吕桂姐，有客在此。”美玉笑曰：“适间已会过了。”正欲起身，忽有一人，衙捕打扮，自外而来。见了美玉，便作色曰：“尔是何人。清天白日，来此何干？”美玉曰：“我在门首经过，被他们扯进来的。”那人指美玉曰：“你若是好人，总不到此地来，同我前去见官。”乃从腰问取出锁来，将美玉锁了出来。美玉到也有口难分，祇得说：“我是失路之人，入了他的圈套，求大哥见怜。”乃从身上取出白银几两，交与那人，曰：“这有几两银子，送与大哥茶费。”那人接过银子，遂开了，锁曰：“看银子份上，饶尔去罢。”<br><br>美玉转到寓所，闷闷不乐。来安祇道他看女子不中，哪知他有许多缘故，静坐公馆纳闷不过。<br><br>一日，天气晴和，令来安带了文房四宝，出东郊游玩。时正暮春，傍花随柳。约走了十余里，见有一村庄，颇觉庶富。右边有一大厦，门口直书“刘府”二字。旁有一花园，十分美丽，园门大开。<br><br>美玉与来安同入内观花，但见奇花百种，尽皆开放，妙不可言。又有彩楼画阁，阁下有鱼池，池边青石栏杆。忽见一美女，立于池边观鱼；又有一婢，手执羽扇，倚栏侧立。那女子探摘一枝桃花，捻于手中，指东画西，笑容可掬。美玉潜于花丛中，仔细一看，果有沉鱼落雁之容，闭月羞花之貌。忽有一兔儿望花丛中潜入，那婢女拾一瓦片望丛中抛来，美玉将头一斜。那女子见有人在花丛中，便入花帘中去了。<br><br>美玉立起身来，高声戏吟曰：　　姐手捻花枝，花枝与姐开。<br>　　姐貌果羞花，花应落姐后。<br><br>吟罢，那婢女曰：“小姐在此看花，尔是何人，亦敢擅入花园？”美玉正欲回言，忽闻帘内低声唤春香，那婢女亦进帘中去了。美玉趣极，乃取笔向阁下粉壁上题绝，云：　　花园得趣兴将狂，先有嫦娥到画堂。<br>　　春色满园堪其赏，何须帘内避张郎。<br><br>　　　　吉水张美玉题<br><br>写毕，念了一遍，自觉有趣。忽一人自外而入，叱之曰：“尔是何人？擅敢入此花园，可速出去。”弄得美玉没兴而出。<br><br>原来这刘府，乃是本朝军师刘伯温之后。见有一告病官员刘元解在家，向为云南布政。其子刘忠，年纔十九岁，已钦点翰林学士，见为太子师。<br><br>这花园内女子，即刘元辉之女秀英也。其父每为议婚，必使女考郎才，凡数十次，竟无可及者。无知少年，必使婢逐打，受辱者常多。<br><br>是日，与婢春香游于花园。见了美玉，便潜入珠帘内。觑见美玉眉清目秀，丰姿可人；又闻其戏语，见其题诗，甚是惊爱。因仆正兴将美玉叱出，乃移步至壁间看其诗句。因想其情，欲和其韵，又恐他人知觉不雅。遂使婢以水洗去其诗，却自题一绝和之。<br><br>写罢，又将美玉之诗用纸抄了。再读之，愈觉有情。乃叹曰：“真奇才也。”又复想：“我这花园牵长闭锁。此生纵然复来，又如何得进花园？这诗句题在此间，岂不明珠暗投了。”乃复使婢抹去。却携笔砚出围墙外来，将和诗写在墙外，却自转绣房去了。再说美玉被正兴叱出，心中念念想着池边美人。于路询知其家是世宦，见有刘元辉老爷在家。<br><br>当时转到寓所，明日又要复往。其仆来安谏曰：“此等地方，一之已甚，岂可再乎。”美玉曰：“非尔所知也。这样人家，有这样女子，其胸中必有才学。我已题诗在园中，料此女必怜而和之。昨日虽然被他逐出，此乃无知小人，何必介意。我此番复去，或见了他家老爷与及池边美人，我便以才学动之。”<br><br>于是，美玉复游于东郊。到了刘庄，日已近午。走到花园门口，祇见园门紧闭。美玉乃绕墙散步，祇见墙上有诗一首，其诗曰：　　诗家常念谪仙狂，谁觉仙风到草堂。<br>　　惟有芳桃能自艳，斋心静俟看花郎。<br><br>　　　　帘中女题美玉看罢大喜，曰：“此非池边美人和我之韵耶？”乃取笔挥一词，云：<br><br>　　一睹仙容魂散，满腔心事谁知。<br>　　东瞻西盼竞差迟，装聋作哑如痴。<br><br>写毕，自语曰：“今观此诗，足见其才与意也。不料我美玉也有这个奇遇。”又曰：“庭瑞、庭瑞，尔月下才女未必胜我池边美人矣。”<br><br>正自乐处，祇见天上阴云密布，雷电疾作。来安曰：“雨来了，可回去罢。”美玉亦忙转身。于路且思且走，不觉风雨骤至，又无处可避，淋得遍身透湿。不题。<br><br>却说秀英小姐，自从和诗之后，寤寐皆想着看花书生。又不知他题诗后，曾复来否。正寻思间，见书房壁上挂有一副书生衣巾。遂生计曰：“以才怜才，情所难舍，何区区守此俗规。”遂将衣巾假扮男装，手执小扇，由耳门而出，往城中访美玉。临出门时，暗嘱春香勿语。却说刘元辉偶自散步，来到围墙外。忽见墙上有诗数行，看了大怒。又见有词，笔迹不同，乃归问其妻景夫人，曰：“汝女与谁有私耶？”夫人曰：“是何言也？”元辉乃将墙外之诗告之。<br><br>夫人不解，乃问婢女春香，春香诈推不知。夫人骂曰：“使尔伏侍小姐，理宜侍坐随行，敢谁不知么？我且问尔，小姐何在？”春香亦推不知。夫人怒，乃以鞭挞之。春香受挞不过，乃直言花园始末，并及男装访美玉之事。<br><br>夫人急得面如土色。元辉乃至秀英书房中，搜出美玉诗句。乃大怒曰：“我家世代簪缨，岂容此辱女坏我家声。”遂正衣冠，打轿直抵吴县。<br><br>使仆投帖入内，吴县即行出迎，至后堂坐下。元辉乃将游园之事，以及美玉题诗之故，又言：“美玉拐诱女儿男装私奔，求县主作主，欲除灭女儿。”于是，县主即发火签，差人捉拿美玉。元辉乃使仆正兴同往捉拿。正兴领命，与公差合在一处，向各处寻捕去讫。元辉乃辞归，心中闷闷不乐。夫人私问随仆，乃知元辉欲除灭女儿。遂使人知会正兴，要卖个眼色，不许捉拿女儿。<br>　　正兴得了这个消息，又恐违了老爷之命。思索间，祇见一书生挨身而过，视之，即小姐秀英也。因思老爷、夫人亲不过自己骨肉，无非一时之气，不如卖个人情，免得他日埋怨。回顾公差尚远，乃扯住小姐，低声曰：“老爷大怒，已告知县主，着公差捉拿题诗人与小姐了，可速避眼前之风。”秀英闻言，遂望南而逃。不题。却说美玉，自从见了墙外诗句，如获至珍。正想情不了，乃出门外闲散。又欲往东郊探望，寻思无计可以进身。忽见前日花园内叱驾的家入，带着公差而来，见了美玉便锁。正是：<br><br>　　　　方思刘府无由入，谁觉公差有意来。<br><br>未知美玉如何，且听下文分解。<br><br>方加之以杖，又加之以夹。既然招出情由，便当制之死地。巡抚忽然一宽，真令读者惊悴。菊英识出面貌，来安道破情由。乃叹曰：“事有一定，不可强也。”若因此便正心修身，何尝做不得好人。有才者未必有貌，有貌者未必有才，故孔子曰才难，不其然乎。既欲取其貌，又欲取其才，除菊、秀之外，复何取焉。昔在湖南，全然不用文墨；今在刘园，开初便题新诗。不用文墨，到也有荣有辱；既题新诗，竟然有辱无荣。才藏美玉之腹，犹美玉投于污泥之中矣，可不惜欤。<br><br>美玉之诗因情而作，秀英之诗见韵而和。一则书于粉壁之内，一则书于园墙之外。正所谓“春色满园关不住，一枝红杏出墙来。”<br><br>庭瑞与菊英，在吴江一唱一和，何等情景，何等安闭。美玉与秀英，在刘园一唱一和，何等寂寞，何等慌忙。庭瑞则泰然自安，科甲联捷。美玉则终朝不宁，杖夹常殃。理有君子小人之别，于此可鉴矣。</p>
<p>却说美玉被公差锁了，扯起便走。美玉正不知何故，乃骂曰：“尔这狗才，祇怕拿错了人。我是江右张相公，尔拿我那里去？”公差更不答应，祇扯他走。<br><br>不一时，已到县前。公差入内投到，知县即升堂。左右将美玉带上，跪于地下。知县曰：“我看尔学问不凡，算得当时文人。正当专心科第，何得在此闲游。刘府花园，岂尔散步之所。况敢于小姐跟前卖弄笔墨，更且拐诱小姐，罪在必诛。我今怜尔青年秀士，不忍加刑。尔可将小姐暗自放出，尔便速还江右，无得在此久留。”美玉叩头曰：“此事甚冤。学生偶步东郊，误入花园，题诗之事实有。若小姐踪迹，学生实出不知。且刘府官宦人家，闺门甚紧，学生有甚法术能拐诱小姐。求父台作主。”知县怒曰：“我怜尔，尔尚不知。尔与小姐两下有意，且尔二人之诗现在此间，尚敢朦胧推托么！他乃闺中小姐，从不出闺门，今日因何不见？祇道尔是个好人，却原来是个奸匪，可速招上，免受刑法。”美玉曰：“冤枉难招。”<br><br>知县大怒，遂杖二十。亦不招，乃加之梜棍。美玉受刑不过，祇得含糊招曰：“小姐是我拐了，已先往江右去了。”知县乃将美玉收监，然后使刘仆正兴往江右大路追回小姐。连追两日，不见踪迹，祇得自己转身。<br><br>却说美玉之仆来安，因美玉被吴县锁去，忙到县前打听，方知其由。奈又在内堂审问，不得进去。未及片时，遂将美玉收监。来安至监中会了一面，即行转到公馆，将所有对象尽行封锁。乃出白银百两交付房东，托其代送监饭。自己却收拾铺盖，星夜奔回吉水。<br><br>不尚半月已到。见了张宏，具言美玉招祸之由。张宏闻言乃大哭曰：“吾年已半百，祇有此点骨血。倘遭不测，奈何。”遂多带金银与仆中常同，搭船往苏州而下。不题。<br><br>却说刘元辉之子刘忠在京，青年学博，议论有方，帝甚爱之。四月初，遂钦点为福建巡抚。忠谢思出朝，实时拾起身，望福建进发，由水路而上。<br><br>不一日，船至南康，遂湾于朱子壋内歇宿。忠夜膳毕，步出船头。但见冷风习习，略有星光。须臾入舱，乃伏几而卧。<br><br>忽报福建王到，忠整衣出迎。王入船舱，忠纳头下拜。王命侍人扶起，赐坐于侧。忠偷眼看王，但见王相貌魁梧，俨然可畏。王以手绰鸟须，微笑曰：“足下青年科第，今则远任边疆，真乃世之豪杰也。”忠曰：“臣下学识未充，妄窃科甲。今蒙圣恩使为福建巡抚，因一时失计，妄授此重任，诸凡事务，乞大王指示。”王曰：“少年学博，兹为封疆大臣。正堪展胸中之英才，而老夫亦得仗足下明威。”忠曰：“大王‘谦尊而光’，’易’道昭矣。请问驾自福建及此，将欲何往？”王曰：“奉帝命为福建王，尚未到任，亦将起程。”乃从袖中取出一白圭，付刘忠曰：“此即为政之道，足下不可轻之。”忠拜受。王乃起身辞出，忠拜送去讫。忽然醒来，乃是南柯一梦。<br><br>时已三更，忠甚奇之。回顾袖中，果有白圭一块，长尺许。上有刻文，横列三字曰：衡才编。读其略曰：<br><br>余姓张名博，衡才即号也。世居吉水，今上三十八年，秋九月丙寅日，与族弟张宏自苏返，舟宿壋内。宏起狠心，以药绝我命。凡三年困守冥中，上帝以忠厚见怜，敕为星子城隍。又三年，升南康城隍。今升福建城隍矣。几十有五年，含冤未伸。今宏数已终，明日辰刻，将泛失舵之舟，旋泊江心。祈即获之，以消余恨。<br><br>刘忠看毕，十分惊奇，乃曰：“既有如此奇冤，敢不为之分断。”是夜竟不能寐，乃秉烛独坐。<br><br>天色微明，南康城中文武官员，皆来问安。忠谓南康府曰：“今辰刻有失舵之船过此，敢烦贵府为我捉拿。”南康府领命，即使数鱼船泛于江心，以待失舵之船。忽见一大船从上流而来，被一阵旋风将船吹到星子石上，把那舵打得粉碎。船既无舵，便随风吹转。这些鱼船一齐摇到那船边，不由分说，便将那船推进朱子壋来。南康知府回复刘忠，忠曰：“再烦贵府，将那船上人一概拿下。近有一紧事，欲借贵府公案结断。”知府领命，即将那船上十余人尽行拿下，便使三班六房住迎刘忠。<br><br>忠乃带了白圭打道进城。知府接进堂上，刘忠即升堂，知府陪坐于侧。那一船人面面相觑，竟不解何为。左右将诸人带上，跪于阶下。忠厉声曰：“张宏你知罪否？”一人应曰：“无罪。”忠曰：“可将应无罪者带上，余皆起去。”众人闻言，各自去了。惟一人伏地不起，忠问其由，乃张宏之仆中常也。于是，将应无罪者带上，跪近案前。忠问曰：“尔是张宏么？”答：“是。”忠曰：“汝何以至此？”答曰：“特往苏州，路过此间。”忠曰：“尔可将平生所为，从直招来。”宏曰：“小人世居吉安，贸易为生，别无所为。”忠曰：“尔同里有一张博否？”宏答曰：“已去世多年。”忠曰：“尔见他死否？”问到此处，宏乃失色，免强应曰：“如何不见，他即死在朱子壋内。”忠曰：“尔如何知道？”宏曰：“有个缘故，小人与他同船自苏州归。不料船到此间，霎时无病而死。”忠曰：“今有人告尔药死张博，尔可从直招上，免受刑法。”宏心中自亏，口中却强，乃曰：“告我者是谁？”忠怒曰：“天眼昭昭，岂容尔谋才害命耶！尔要对证，虽临死之日可以得见。不用刑法，料尔不招。”遂将案上签筒抛下地来，左右将宏推下。其仆中常跪上，愿以身替责，忠怒命将中常逐出。<br><br>这张宏受责满杖，犹不肯招。刘忠谓南康府曰：“昨梦神赐白圭，可以为证。”遂从袖中取出白圭，与知府看，却命左右用大刑。知府看了白圭，谓宏曰：“事已显然，何得强辩，自取刑苦。”时左右已将夹棍夹在张宏脚上，祇未收紧。宏曰：“虽死亦不屈招。”忠命收紧夹棍，亦不招。再收三分，宏大叫求宽，愿招。忠曰：“尔且招了再宽。”宏受刑不过，祇得将药死之由，一一招上。<br><br>忠命放开夹棍，即行锁入囚车。忠遂用朱笔写判语云：审得张宏，于今上三十八年与张博自苏州归。船湾朱子壋内，宏起不良之心，因谋张博之财，遂害张博之命。张博含冤十有五年矣。其正直之气，感于天地，故天命之为神。得降白圭授忠，以鸣宏恶。今神像现在闽疆，忠当戮宏于神前，以谢神嘱。<br><br>这判语统治，张挂府前。时南康城中，人人皆来观看，无不切齿骂宏。惟其仆中常见了判语，十分惊恐。<br><br>且说刘忠即刻下船，命将囚车带下。到了船上，即命开船。中常却不顾生死，跳上船来，向囚车跪泣。宏在囚车内泣嘱之曰：“我已如此，必不能复生。尔可打听吾儿消息，倘有不测，我尽绝矣。今惟尔乎素忠厚，必不负我心。到家时，惟善事主母，别无他嘱。”中常泣曰：“主人不必懮心，仆愿以身代难。”<br><br>遂跪向刘忠面前曰：“主人有罪，小人愿以身替，虽万死不辞。倘老爷不易我主人，我亦不能独生。便请先死于台下，决不眼见我主人受罪。”忠慰之曰：“适间尔跳上船来，本欲重责。因怜尔是个义仆，故不忍见罪。尔主人谋财害命，罪在必诛，尔如何替得。尔欲自死于此，岂不负了尔主人托尔后话，到反为不美，不如去罢。”中常祇是叩头哭泣，忠命左右将他推上岸来，却自开船望福建进发。不题。<br><br>这中常祇得归家，将此事报知主母。主母闻知夫被囚，子被监，懮闷成疾，几日遂死。中常祇得安葬毕，复往苏州，打听美玉消息。不题。<br><br>却说刘忠到了福建，上任毕，乃往各庙行香。及至城隍庙，礼毕，仰看神像，大惊。因指谓从人曰：“此城隍即我梦中所见者。”回顾庙貌维新，十分华丽，当下回衙。<br><br>明日乃用一猪架，将张宏脱去衣裳，缚于架上。使二人扛抬，亲自送至城隍庙来。时阖属文武，俱在庙中伺候。<br><br>刘忠到了殿上，坐于东旁，将张宏正中放落。忠问宏曰：“尔识此神否？”宏仰头一看，更不答应。但见七孔流血，滴于地下。忠命割其两耳，宏大叫，如杀猪状。又命割其两股，剐其舌根。然后捣其首级，以木器盛之，献于香案前。左右以鸡、鱼伴之，是为三牲。刘忠乃起身，与多宫一齐行礼。祭毕，命将宏尸弃于河中，各自回衙。忠将此事修本进京，并将白圭解献。不题。<br><br>却说吴县知县，将美玉收监后，总捕小姐不着。正要提美玉审问，忽见禁子慌忙来报，说监内重犯张美玉今早身故。知县闻报，惊曰：“小姐未获，该犯已死，如之奈何？”遂使人告刘元辉。<br><br>却说元辉正在家中纳闷，忽有京报至，报其子刘忠点了福建巡抚。于是心中大喜。忽又有知县使人来说美玉之事，元辉曰：“此等奸徒，恨其死不早也。我那辱女，听其自去便了。”使人将此话回复知县，遂将此事按下。<br><br>却说张宏之仆中常，来到苏州时，美玉已死多时了。中常祇得觅寻美玉尸身，用好棺木盛了，搬回家中。<br><br>时家中奴婢四散，财帛一空，祇有僮仆来安独守家中。中常伤感不巳，遂葬美玉。既毕，有自福建来者，询知张宏之故。祇得请僧追修，凡四十九日。即毕，乃将其家庄田均分与张姓贫户。遂与来安同隐于巫山寺为僧，后皆化身成佛。此是后话。<br><br>且说秀英小姐，逃出南门，进退无路。又恐家人看见，祇得随路奔逃。因思美玉才貌，世所罕有，况且有意于我，岂非天缘。不如先往江右待他，未尝不可。但是现今着差捉拿，倘一旦拿获，到也皂白难分。正思虑间，又自解曰：“然以张生之才，亦不至于殃及其身。”于是，主意即定，遂决意往江右。且喜手上有金镯一对，足为路费。恰遇一回头轿子往九江的，秀英乃以银数两雇了此轿。坐到九江，算还了轿资，遂去轿而行。<br><br>未及数里，脚已疼痛。欲再请轿，又无处去请。正无可奈何，祇得在亭子上打坐片时，忽有二人亦来亭上歇息，秀英乃起身问曰：“兄等是那里人氏？因何到此？”那人曰：“我等是湖南人氏，乃同胞兄弟也，姓危名德，弟名云，俱在巡抚衙门走动。今奉差往苏州公干回来的，请问相公尊居何处？”秀英随口答曰：“我乃吉水人也。”德曰：“相公声音似苏州人氏。”秀又随口答曰：“我自幼随父在苏州读书，所以声音相似。”德曰：“请问高姓？”秀诈曰：“姓张。”云问曰：“贵县有一张庭瑞老爷，想必与相公相识。”秀英曰：“尔问他则甚？”云曰：“此人与我相善，故问之耳。”秀英乃微笑。德曰：“莫非就是相公？”秀英笑曰：“既然相善，何反不识？尔问我何事？”德曰：“向闻相公高中，今何不在京会试？”秀诈曰：“适从京都转身。今日船到此间，被风浪所害，幸得小船相救，几乎性命不保矣。今孤身在此，将欲起岸反舍。”二人齐声曰：“我有一船往湖南去的，到得芦溪。今阻风在此，相公何不顺便搭我船去。”秀英闻言大喜，正合往张生家路途。乃曰：“既承二位相爱，足感盛情矣。”于是，遂与危德兄弟下船。时南风已息，即行开船。望上流进发。危德兄弟讹以秀英为庭瑞，在船上十分敬重。乃空一床好铺盖与秀英睡，兄弟却做一床。于是，说说笑笑。德曰：“相公还记得吴城河下杨小姐么？”秀英不解，乃曰：“我不知甚杨小姐。”云曰：“相公好负心也。小姐自从那晚与相公和诗订约后，转到衙中时时切念相公。祇望禀明大人，以成好事。不料大人见怒，将小姐遂下古井。幸得王大爷救出，避难于村中。后又有山贼劫入村中，小姐奔贼难，又被大人看见，以车载回。却又有一段缘故，左右与相公说了罢。正是：<br><br>　　　　自己懮思大，别人故事多。<br><br>未知说甚缘故，且听下文分解。<br><br>南昌县一锁一杖、长沙县一杖一夹、桃花坞一锁一放，今吴县又一杖一夹，此所谓自作孽，不可活也。张宏药博，在第一回中。刘忠杀宏，在第七回中。遥遥报应，自然而然。人生奸讹，可不畏哉。张宏药傅，自衡纔编中出现；张博为神，自刘忠梦中出现。可见阴阳交闻。有奇冤自有奇报，世人何必担懮，美玉不死于江右，不死于湖南，乃死于吴县之狱。张宏不死于水，不死于药，乃死于刘忠之刀。其父子之间，死则同时，人恨其不早。孔子曰：死生有命。由此观之，均非正命也。<br><br>此处为张博报仇，一大结局。又为美玉觅娶，一大结局。轻轻一回之中，消却无数大恨。<br><br>今人祭礼，多以猪、鸡、鱼三牲。今刘忠祭城隍，却以张宏为猪，旁用鸡鱼配之于中，省得猪价数金，可谓省钱热闹。<br><br>张博平日为善，今刘忠杀人以为祭，其享之乎。从古至今，未有用此牺牲者，吾当为之一笑。<br><br>秀英一女子，乃敢千里而访美玉。美玉一男儿，竟不能一番而娶。娇客秀英随机应变，全无半点优患。美玉常遭杖夹，竟无一毫生气。岂人为哉？实天遣耳。</p>
<p>话说危云谓秀英曰：“还有一段缘故，左右与相公说了罢。”秀英曰：“愿闻。”云曰：“正月间，有一人不知何处奸徒。冒了相公的名字，到我大人衙中前来就亲。相公在吴江与我小姐唱和的诗句，他竟一概知道。我们大人原不识相公尊容，竟被那奸徒冒认了。成亲之时，在洞房中被我小姐识出面貌，使婢禀知夫人。夫人大怒，即着长沙县锁拿奸徒审问。正要定他死罪，奈我大人不忍，遂令知县将他放了，可怜我大人、夫人与小姐，为着相公一人，做了几多故事。相公却将此事抛开一边，安然自图功名，好负心也。”<br><br>秀英闻得此话，引动自己情由，不觉浑然泪下。德曰：“相公不必伤心，我大人将欲使人造府，请相公就亲。因恐相公进京去了，故未请耳。今幸相遇于此，敢请相公同往湖南，早成好事。”秀英闻言暗思：“那吴江小姐所遇的张生，莫非是花园的张生。但此等人物，不可多得，必然是他无疑矣。”乃诈应曰：“我自京转，必须回家告知，然后方可应召。”危德应诺，自此更加敬重。<br><br>坐间，但见秀英面带懮容。危德曰：“相公在此寂寞，待我说个新文与相公解闷。”秀英曰：“愿闻。”德曰：“苏州城外东郊，有一刘元辉老爷的小姐与婢女在花园内看花。有一书生与相公同姓，因寻春入他花园，见了那小姐，就写诗一首。那小姐却将他诗句抹去，又在围墙外写诗和他。次日，那小姐就不见了。刘老爷见了墙外诗句便大怒，就将此事报到吴县，即拿那书生到案。问那书生拐带小姐那里去了，把他强打屈招。收监未几日，遂死在监中。那小姐竟无处寻踪，这事奇也不奇？”<br><br>秀英闻得此话，大惊失色，祇得免强应答。自思：“张生既死，我复何往。但已至此，无家可归。不如乘此二人机会，往湖南一走。且那小姐是有才之人，又与我一样心病，必然同病相怜，或者可以安身，亦未可知。”主意既定。<br><br>不一日，船到了鹿江，秀乃假意与危德兄弟作别。德曰：“相公欲回府，当着舍弟相送到府上，打住两天，原与相公来此。我便在此等侯，同拄湖南便了。”秀英曰：“既承相邀，就此同往湖南便了。我当存封书信回家。”乃假意上岸，片时即下船来。危德兄弟大喜，遂开船望芦溪一路而来。<br><br>及到湖南，危德先上岸。见了杨巡抚交了公文，乃禀曰：“小人奉差到苏州转身，在九江遇着大老爷女婿在京会试回来，小人敬请他到此。今现在船上，专候示下。”巡抚闻知大喜，重赏危德兄弟。<br><br>乃入内，将此话与夫人说知，夫人大喜。时梅香在侧，闻知此事，忙报知小姐。时菊英小姐正在观书，听得这个信息，乃喜曰：“天不负我志也。”乃嘱梅香曰：“尔认得张郎，可往观之。”梅香领命而去。<br><br>却说杨巡抚，一面使危德兄弟及家丁用衙轿迎接女婿，到衙门，大开暖阁，接进内衙，巡抚与夫人起身相迎。秀英却从容下轿，行礼间飘然可爱。礼毕，请坐于东旁。秀英欠身曰：“小生寒窗中久慕老大人盛德，今得晤明威，实三生有幸也。”巡抚曰：“老夫幼而无学，壮而无述，今则老之将至耳。蒙圣恩谬付边疆重任，赖国运安宁，得以自乐。然才实不称职，如足下青年学富，真乃后生可畏。今幸远临敝衙，得以点我迷津，此老夫之大幸也。”秀英曰：“小生碌碌庸才。但愿朝夕蒙训，大人无自谦也。”巡抚曰：“老夫年已六旬，苦无子息。孤生一娇女，年已十六，愿配足下为婚，未审尊意如何？”秀英暗思：“祇要见了他小姐，自有主意，权且应之。”乃曰：“既蒙大人谬举，谨当如命。祇恐穷乡下儒，恐有辱小姐耳。”<br><br>正话间，内已设席。遂请秀英饮酒，巡抚亲自相陪。席间高谈阔论，对答如流，巡抚甚奇之。饮罢，命仆送秀英至书房中歇下。<br><br>却说梅香领了小姐之命，来到厢房。觑见秀英面貌不是庭瑞，闻其声音亦不是。乃入告小姐曰：“此生又不是庭瑞，但其貌不在庭瑞之下。今老爷令人，送到书房去了。小姐何不假扮男装，去一试便知明白，免得再如前番之事。”菊英大喜，换了男子衣巾，往书房而来。<br><br>先使梅香通报曰：“少爷相候。”秀英闻报，暗思：“适间，巡抚自言无子。又有甚么少爷，此必小姐假扮男装来试我也。”乃出迎接入内。<br><br>礼毕，分宾主坐，梅香立于菊英旁边。秀英指之曰：“盛介请便，容伸一言。”菊满面通红，以目视梅香，梅香乃退。秀英曰：“蒙令尊翁以今妹下配于愚，愚已允从。适退入书房，有人言令妹，旧在吴江夤夜与人联诗订约。后为令尊知觉，欲以家法治之，今妹奔避村中。又因贼难奔逃，为令尊捕转。不期又有奸人，假冒庭瑞前来就亲。竟中其计，直到洞房方为令妹察出，将奸人着县治罪。此事果有之乎？”菊英见他不是庭瑞，正欲盘问。不料秀英，反说出这段情由，祇得答曰：“有之。”秀曰：“诚如是，今妹宁无愧乎？”菊曰：“舍妹自幼读书，诗才殊绝于人，当时尽称为才女。旧在吴江偶观风月，适闻庭瑞高吟。因其诗词清新，知其为当世奇才也。才逢才，能不留题于光风霁月之下乎？是故，舍妹亦和其诗。二才景同而诗合，是以才怜才，而有以约也。以诗而发乎性情，岂凡夫俗子所能识哉。家君过于刚烈，实一时之怒也。幸天不绝人愿，故舍妹得以旋归。奸人妄冒之由，亦家君失认之过也。舍妹察出奸冒，尚不至于失身。由此观之，舍妹不徒为才女，可谓烈女中之奇女也，复何愧焉？”秀英乃笑曰：“吾闻有才者必有德，有德者必有行。今妹既读诗书，自负才名。必尊习孔孟之训，守朱程之规。且教养婚配，事由父母。礼义廉耻，修自身心。家庭有堂室之别，男女有内外之分。此数者虽穷乡下邑，凡夫俗子，所共知也。令妹乃宦家子女，圣门贤才。自当守正恶邪，谨静深闺，方为有用之学也。乃因一诗而动心，不以男女分别。自负一点之微才，见人以为知己，闻言以为至交。遂不顾礼义廉耻，竟以终身自约。不思上有父母，任意施为，虽凡夫俗子，未必如是。兄乃以才名加之，则古今之才，尽成不美之名耳。令尊翁侃侃刚宜，岂能容此。兄又以尊翁为过，是兄之大不孝也。夫为烈女者，身虽女子，志胜男儿；谨言慎行，以节为主。令妹既自失于庭瑞，又违命于父母。遇奸人而不早察，事临时而后变，面种种事端，岂烈女之规模也。堂上交拜万民共知；洞房合卺，三楚相闻。兄反以为未失身，岂必欲共枕同衾，方为失身者乎？兄以烈女归之，烈女中未尝有如此之事也。越之西子，善毁者不能闭其美，齐之子姜，善美者不能掩其丑。事已如是，岂舌辩所能掩乎？”<br><br>这一席话，说得菊英满面羞极，无言可对。更不好问他姓名，遂欲起身。秀英一把扯住曰：“令尊翁以令妹许我，我与庭瑞如何？”菊曰：“家父祇道尔是庭瑞，尔既非庭瑞，何得冒名至此？”秀英曰：“庭瑞已死，兄尚不知耶？”菊英闻言大惊曰：“尔何以知其死？”秀英曰：“我在苏州，闻得庭瑞在东郊刘府花园内，与一小姐和诗。后为刘老爷知觉，即行告到吴县。知县将庭瑞收监，未几日死在狱中。此事贵署公差，危德兄弟尽知。”菊英听了这个消息，受惊不小，急欲问危德虚实，又起身告辞。秀英又扯住问曰：“与兄谈论半天，未曾请教高姓大名。”菊英曰：“我乃杨巡抚之子，尔尚不知耶？”秀英曰：“适间，令等翁自言无子，然则令尊翁谎我耶？”菊英受逼不过，大叫一声，昏绝于地。正是：<br><br>　　　　气似涌泉关不住，语如利剑实难吞。<br><br>未知菊英如何，且听下回分解。<br><br>秀英本欲往江右，以俊美玉。不料往湖南而遇菊英。菊英本欲守深闺，以俟庭瑞。不料遇秀英而讥庭瑞。事奇而文亦奇。<br><br>秀英访美玉，是以女求男。菊英访秀英，是以女遇女。女求男未见情人，女遇女偏逢敌手。<br><br>非美玉之诗，何以见墙外之诗；非墙外之诗，何以起元辉之怒。非元辉之怒，何以至美玉之死；非美玉之死，何以绝秀英之念。一处紧逼一处，一层变换一层，乃至有湖南之行矣。<br><br>兰英善男装，秀英善男装，菊英亦善男装。同一男装也，兰英则志在功名。秀英则为访美玉，菊英则欲辨庭瑞。其志各自不同，真令读者快目。<br><br>秀英是一假女婿，菊英是一假公子。菊英欲察秀英之假，秀英则先知菊英之假，此秀之所以胜菊矣。故孙子曰：“知彼知己，百战百胜”。<br><br>美玉在院衙，全冒庭瑞之名。秀英在书房，却不用庭瑞之名。菊英欲辨其非庭瑞，秀英却辨其非公子。秀英真有胜人之才矣。<br><br>危德谓张生死于狱，秀英大惊，惊后则思别图。秀英谓庭瑞死于狱，菊英大惊，惊后则难改志。菊英之为难，又甚于秀英矣。若使秀英遇美玉于吴江之船，亦必题诗订约。今闻美玉死，未必安心别图矣。</p>
<p>话说菊英，被秀英逼得气满胸田，昏绝于地。时梅香，正立于书房门外俟候。觑见小姐如此，连忙进来，扶起小姐出去。秀英到也好笑。<br><br>却说菊英小姐转到房中，气得眼闭口开，半晌不语。梅香着急，即忙来见夫人，说小姐陡然起病，不省人事。<br><br>夫人闻言，忙来视病。祇见女儿头带生巾，身穿蓝衫，长嗟短叹。夫人间其缘故。菊英曰：“今日逼杀我也。”梅香乃将与秀英对答一席话，对夫人说知。夫人曰：“今番之事又奇怪了。他又言庭瑞死了，危德知道此事。”遂暗使人召危德至。<br><br>夫人问曰：“此生不是庭瑞，你为甚带他来？”危德曰：“小人在九江遇着了。问他时，他自言是吉安吉水县人，姓张。小人因此便问庭瑞消息，他自己便认是庭瑞。且他年纪又与庭瑞相同，因此便邀他同来。”夫人又问曰：“他说庭瑞死在苏州吴县狱中，又说你也知道，可是真否？”德曰：“此事却真，果是吉安人氏，姓张，但不知其名字。这事苏州城中传作笑谈，都说那生是个才子，想来亦是实事。”夫人听了危德言语，乃谓菊英曰：“今庭瑞既死，尔当小心，自守规矩。我为尔别择才即便了。”菊英曰：“儿志在此人，决不二心，倘其真死，惟有终身守节而已。今书房之生，惟作速逐出，休使他又坏我名色。”夫人曰：“尔且耐烦，我当与尔爹爹商量。”<br><br>是夜夫人与巡抚将此事细细说了，巡抚曰：“此生虽非庭瑞，却与前番冒名的大不相同。我当问其来由，观其举止，或者便将女儿许他。”夫人曰：“倘女儿不从奈何？”巡抚曰：“我自有主意。”当夜夫妻争辩不定。次日早起，巡抚令人到书房请秀英。<br><br>却说秀英在书房纳闷，正思欲见夫人，自表真情，无由可入。忽又巡抚使人来请，祇得来见巡抚。礼毕，坐于侧。巡抚曰：“敢问足下贵郡名邑，尊姓大名？”秀英闻言，料是昨日书房的话被他知道了，乃正色曰：“大人昨不知我姓名，便与令嫒相许，何忽略之甚也。既与令爱相许，便是骨肉至亲，却来间我姓名，何谨慎之不蚤也。尝闻治家得法者，出仕必有可观。今大人治家如是，其辅国也可知。任边疆之重，为万民之主，宁不畏群下笑耶？”巡抚闻言，气得如痴如呆，危坐不语。<br><br>忽夫人自后，出厉声曰：“昨日祇道尔是庭瑞，故不必问。我女儿又说尔不是庭瑞，何可不问？尔昨日气坏我女儿，今日又来气我老爷。”秀英曰：“岳母不必动气。愚婿不过与岳父说话，怎么就气了岳父？又说甚么气坏令嫒，愚婿何曾见他？此话令人难解。且令嫒又怎知我不是庭瑞？何不请令嫒一会，真假立辨。”夫人怒曰：“是尔自己对我女儿说庭瑞死了，你还要辩些什么？”秀英曰：“此话是对今郎说的，实未曾见令嫒。”夫人曰：“我实对尔说罢，我有甚令郎，他就是我女儿。”秀英笑曰：“原来令嫒善于男装，可敬！可敬！”夫人曰：“尔实是那里？可从直说来，免得遭刑后悔。”秀英曰：“务要请小姐出来，我便实说。”夫人曰：“我女儿乃千金小姐，岂肯与尔说话。”秀英笑曰：“昨日谈论半天，今朝却又不同。”时巡抚在坐，愈听愈恼。<br><br>却说菊英小姐，在屏风后听得父亲被他气倒，母亲又与他说得越发可笑。捶胸叹气不已。当下听得要他出来，方说姓名。遂走出厅上，曰：“何处匹夫，不知尊卑，擅敢与老爷夫人斗口耶！”秀英曰：“夫唱妇随，理之当然。尔敢助母而逆我哉？”言讫望书房而去。<br><br>菊英闻得此话，大叫一声又昏倒于地。夫人救醒，巡抚骂曰：“生尔逆种，使我几番气绝。今不除尔，何以治人。”遂取棒，望菊英便打。夫人拦住，梅香便将小姐救入房中去了。<br><br>夫人怒，命仆至书房来拿秀英。须臾，仆执一秀才衣巾至。禀夫人曰：“仆到书房四顾无人，祇有一衣巾在此。”夫人曰：“莫非他走了，尔可着捕快各处捉拿，休被他走脱。”仆又领命而出。<br><br>忽一人自旁门而入，曰：“夫人不必动气，妾已在此间了。”夫人视之，乃一女子也。忙问曰：“尔是谁家女子，怎生到此？”女子曰：“妾乃江南苏州人也。家父刘元辉，原任云南布政。兄刘忠，现为翰林学士。妾名秀英，年方二八。因与才人联诗，被父逼逐，落难于野。后遇危德兄弟，认妾为庭瑞。妾因慕小姐高才，恨不即见，故不辞千里而来，投及府下。初到时，本欲尽吐衷情。又恐大人不容，祇得暂隐于腹。后与小姐书房谈论，思欲实告。奈因小姐男装而来，又恐其仪不合。适间欲言，又因大人默然在座，又不敢言也。兹遇夫人，故将心腹尽诉，望夫人见怜，乞赐收育。”言讫，浑然泪下。夫人曰：“原来，你与我女儿是一样之心病也。千里来投，自应相留。但是昨日若不气我女儿，亦不至有今日之事也。”<br><br>时菊英在房中闻得此事，遂走出来，笑曰：“尔乃熟读圣经，深通道德，亦有如此之事耶。”秀英亦笑曰：“昨者言辞唐突，实欲掩自己一时之丑耳，祈小姐见谅。”夫人谓菊英曰：“尔独忘却张村耶，彼此皆宦家小姐，同一心病。既难中来投，自应以礼相待。当以姊妹称呼，毋容相妒。”菊英笑曰：“儿乃戏言也，何妒之有。”秀英曰：“蒙夫人深恩，愿拜为膝下。”遂倒身下拜。夫人甚喜。使与菊英结为姊妹，秀英占长一月，菊英居次。却说巡抚，正在前堂纳闷。忽有仆听得此事，就一一对巡抚说知。巡抚闻言，转笑曰：“此真千古佳话也。”遂入内，夫人忙使秀英下拜。巡抚扶起，嘱之曰：“今张生既死，尔姊妹务要痛改前非，谨守闺门，毋再如此。”二女低头不语，遂唯唯退入房中。<br><br>自是秀英在此安身，与菊英十分相爱。日则同食，夜则同榻，总以读书为事。菊英却将吴江之诗与秀英看，秀英亦念花园之诗与菊英听。二女见了此诗，无不赞美。秀英曰：“贤妹诗后题得是张庭瑞名字。我花园中题得是张美玉名字，狱中死者美玉也。这等看来，庭瑞不曾死。”菊英曰：“此等才子，那有几个。想美玉就是庭瑞的别号，或者改了名字，亦未可知。”秀英曰：“此亦不必稽考，凡事总有一定，人谋徒自取辱耳。”遂不计较，按下不表。再说庭瑞自省中中试后，在家等候湖南菊英小姐信息。不料等了数月，不见动静。过了残年，便打点进京。兰英亦要同往，何大姑亦不阻他，便令与庭瑞一同进京。雇了船只，带了家丁，顺水而下。<br><br>不下一日，到了南康。便湾住了船，乃进城邀建章。时方山老爷，早已催促建章进京。建章因与庭瑞有约，便在家等候，其所需对象早己安排。当日接着庭瑞、兰英大喜，遂拜别父母一同下船，于路咏物留题，十分得意。<br><br>不上两月，已到京师，租了寓所歇下。时天下举子纷纷齐到，及至考期，便各各接号、应点、进场。是科大总裁是大学士孙建庭主考，十分精严，专取真才。未及半月，三场早毕。庭瑞等转到寓所，各自言出诗文，尔爱我喜，好不得意。<br><br>过了几日，场中榜出。时乃半夜，四方士子各执火把，左冲右探，争看榜文。时庭瑞正在睡梦，闻得外面喧哗，始知榜出。忽有数人前来打门，庭瑞开门问之，祇见数人手拿报条，报称中了会元张兰，又报二名武建章，三名张庭瑞。时兰英、建章都已起来了，见了报条，喜不自胜。当下以银子打发报子去讫，便到各衙门拜客。京都官员无不称赞。<br><br>末及半月，又进文华殿殿试，毕归寓。专候殿试榜出，以定次第。是夕庭瑞等三人在同年处饮酒归，将醉，各自就寝。<br><br>忽有二人叫门，庭瑞出问。二人曰：“帝君升殿，立等尔去。”庭瑞乃整衣，随二人来到一所宫殿，十分华丽。到了前殿，见有公案，便立住了脚。二人曰：“帝君在二殿。”庭瑞遂入二殿，立于阶下。偷眼看见一帝端坐殿上，仪表惊人。年约半百，手绰乌须，眼阅文卷。两班人各捧文集，公案上字积成堆。那二人跪上禀曰：“庭瑞已到。”帝命带上。二人乃将庭瑞唤上，俯伏案前。帝曰：“尔年已二八，父雠尚不知报，何以为人。今将去尔爵，令尔变犬。”<br><br>庭瑞不解其故，正要争辩。忽见一金盔金甲人，形容古怪。左手拿一金斗，右手拿一朱笔。用笔在庭瑞头上一点，左右武士，将庭瑞推入于黑暗洞中。霎时醒来，乃是南柯一梦。<br><br>正惊疑问，又听得上房兰英大叫：“奇怪！奇怪！”乃急问之。正是：<br><br>　　　　方觉南柯梦，又闻古怪声。<br><br>未知何事古怪，且听下回分解。<br><br>秀英既气巡抚，又气夫人，乃复气小姐。一家之人遭其取笑。霎时现出女子，道出真情。而巡抚、夫人均能以礼相待，真乃仁厚量宏矣。今人交际，往往始亲而终疏。秀、菊二女则先睽而后合，初则尔我相讥，既则同病相怜。闺中朋友，亦有千里之交，真乃千古奇事。<br><br>秀英闻危云之言，疑吴江之庭瑞是刘园之张生。菊英闻危德之言，又以狱死之张生为吴江之庭瑞。其实皆误也。秀英未尝订约，犹可再图。菊英既有盟誓，毋容他适。为菊英者，不亦难乎？<br><br>秀英言庭瑞死于狱，是本心话，菊英犹未深信。却有危德一番老实相衬，错乱成文，宾令菊英唬杀。<br><br>有牵连到有懮患，无牵连反得安闲。美玉之死，秀英绝花园之想。误以为庭瑞，菊英又绝吴江之约。心无牵连，得以泰然自安。可见运酬世事，到处都是烦恼。<br><br>庭、建、兰三子，入伴同时，登科同时，今登甲又同时。参差于三名之内。似此幼年联捷，更使读书者羡杀。刘忠之梦与庭瑞之梦，遥遥相映。刘忠则显然明白，庭瑞则惊疑不定。显然明白应，惊疑不定亦应。由是观之，梦寐之事，无有不应者矣。</p>
<p>话说庭瑞，正惊疑自己之梦。忽又听得兰英叫奇怪，乃问其故。兰曰：“方纔睡着，得一奇梦。梦见有二公差至此，将兄捉去。我一时着急，又不知何故，随后赶来。赶到一所大殿前，祇见哥哥进去了。我亦要进去，被守门的阻住，因此在殿外等候。不期有甲士手提利刀而出，我将欲回避。不料被他捉住，言我是恶人，要剐我心。我苦苦哀求，总不肯放手。却叫那两个守门的将我捉住，剥去我上身衣服，便以利刀剐我的心，十分利害。霎时，竟将我心剐出，守门的把我推入一黑暗洞中。霎时醒来，乃是南柯一梦。此事是奇怪么？”庭瑞曰：“我还更奇。”遂将所梦与兰英说了。于是二人各自惊异。<br><br>次日早起，便将所梦与建章说知。建章曰：“梦寐之事，不可信亦不必疑。弟昨晚也得一梦。梦见东边墙上生一奇花，我甚爱，欲摘之，奈太高摘不着。有一人似我相识，以手托我足，方纔摘下。那人与我白布三尺，缠于花外。不觉醒来，乃是一梦。”庭瑞曰：“我素来不梦。今三人在此便有三梦，其中总有应验。但是我等不能解测耳。”<br><br>当下早膳毕，三人小衣小帽，步出北门外散步。见一庵堂，横书三大字曰：’德泉淹’。庵前有一伙人簇拥在一处，庭瑞等近前看之。祇见一道土与一童子求卦，正在设蓍。须臾，求出一卦是干之夬。道土曰：“尔问父病，已今弃世了。”童子惊问曰：“何以知之？”道士曰：“干者，父之象也；夬者，数之极也。干尽午中，今午时已过，复何问焉。”正言间，祇见一人如飞走来，谓童子曰：“尔父亲死了，尔还在此何干。”童子闻言，大哭而去。时庭瑞看见这个道士论卦，说得有理。便也来问卜。道士见了庭瑞，忙立起身来曰：“贵客到此，有何贵干？”庭曰：“特来求卜。”道士便问：“所卜何事？”庭曰：“因梦有疑，欲决之于卜。”道士曰：“有梦便有兆，吾当为君解之，更不须卜。”于是，庭瑞便将梦中之事对道士说了，道士曰：“公乃今科状元也。”庭曰：“何以见得？”道士曰：“将去其爵，状字之西，再加一犬，岂非状元之兆。”时观者，皆善其论。<br><br>建章亦将所梦告之，道士曰：“君非人乞养之子耶？”建章闻言暗思：“自己原是江中救起的，人皆不知，今到被他道着。”暗暗奇之，却又推说不是。道士曰：“乞养之由，公不自知，令尊翁隐而不言故也。观君两朵白眉出类拔萃，非等闲可比。唇上有红应痣，名二龙戏珠，祇是二龙不分阴阳，故知君欲作两姓人耳。君适言之梦仔细想来，探墙摘花，今科探花必属君矣。但是外缠白布三尺，必主令尊翁弃世，应在三年之丧也。”建章闻言，大惊失色。<br><br>兰英亦将所梦告之，道士曰：“显然之事也，恶字去心乃亚字也，君则亚于状元矣。”三人闻其解梦之说，甚奇之。遂谢以白银数两，即归转寓所。不题。却说大总裁孙建庭于殿试后，万历皇帝命他批阅文卷，以定次第。不二日，便入朝复旨。帝临太和殿，建庭俯伏奏曰：“臣奉旨阅卷，今已分出次第，该陛下御笔评定。但是今科文明秀美，大有可观者，前三名真乃天降才星。自太祖开科以来，未尝有如三子之才者。此正国家祥瑞，文明当显之日也。”帝闻奏大喜，遂下旨着今科进士，明日早朝听选。当日退朝，不题。<br><br>旨意一下，三百进士俱于明日五鼓，齐集五朝门外。但见黄榜高挂，状元便是张庭瑞，榜眼张兰，探花武建章。三人各自欢喜。<br><br>时文武官员俱在五朝门外。霎时，帝座文华殿，文武朝见毕，鹄立两班。帝命黄门官，选召新科状元及榜眼、探花朝见。庭瑞等三子俯伏金阶。帝见三子青年俊秀，十分喜爱。遂御赐金花两朵，御酒三杯。三子谢恩，插花饮酒毕，退入文班。帝又选二甲、三甲上殿，逐一赐以花酒毕，各自归班。<br><br>帝召大总裁孙建庭曰：“朕观今科三顶甲，青年秀美，世所罕有。朕正宫李后生一女，名璧玉，年十四岁。朕弟秦王有一女，名金鸾，年亦十四。二女聪敏非常，深通翰墨，朕实爱之，欲得佳婿相配。今状元、榜眼、探花乃富世之英才。朕欲从三子中择二，以二女配之，卿为朕择焉。”建庭奏曰：“臣愿举状元以招驸马，榜眼以招郡马。”<br><br>庭瑞在文班中听得此事，诚恐误了菊英。连忙出班奏曰：“臣自幼已订结发，将欲归娶。今不敢忘贫贱而就尊贵矣，请陛下别选贤士，以配公主。”帝曰：“卿既有配，朕亦不相强。”建庭接口曰：“状元既有结发，便以榜眼为驸马，探花为郡马。”建章因与张兰在江西省议了婚姻，亦忙俯伏奏曰：“臣亦定了婚姻，不敢妄冒。惟有榜眼年纔十四，尚未定婚，可以应命。”帝曰：“既如是，卿与总裁为媒，招榜眼为驸马。”庭瑞与兰英暗暗着急，欲辞不能。兰英祇得跪奏曰：“蒙陛下深恩，谨当尊旨。但臣幼弱无知，公主亦尚年幼，伏乞从容数年。”帝准其奏，遂退朝。<br><br>庭瑞等归到寓所，始信道士之言。次日，往各处拜客游街，京城中官吏军民，无不夸美。<br><br>却说帝女璧玉与秦王女金鸾，年六岁时，帝与王夜饮于花园，二女于席前捉萤为戏。时桃正熟，帝起身摘一桃与金鸾，却又愉眼看璧玉，壁祇当不知。金鸾乃将桃送与璧玉，璧玉不受。金鸾却将桃弃于席上。璧玉曰：“我与尔分食如何？”鸾曰：“可矣。”<br><br>璧玉遂拔帝所佩之小刀，将割而分。帝勿许，乃复去桃于席上。帝甚奇之，因见月下花影，指谓二女曰：“有能扫开花影者，许其割桃分食。”璧玉曰：“我能去其影矣。”乃取帝座边掌扇遮之，影遂不见。帝曰：“欲去花影，又有扇影，越发不好。”金鸾曰：“我能去花影矣。”乃取席上烛照于花下，花影遂无。帝与王见二女如此敏捷，惊喜欲狂，舞掌大笑。<br><br>金鸾曰：“可以分食君赐矣。”遂取秦王佩刀割桃。帝急止之，乃复起身，摘一硕桃与璧玉。二女各受桃，携手而去。有诗叹曰：<br><br>金鸾、璧玉让桃奇，恰似夷、齐弃国时。古圣遗风藏史内，深宫幼女怎先知。<br><br>自是帝深爱二女聪明，令其同居读书。七岁遂能文，今已长成。帝因见状元等俊秀，遂欲为二女择婿，当下将璧玉配定了榜眼。退入后宫，便与李后说知。李后乃暗差人来榜眼公馆，问榜眼年庚。<br><br>却说兰英归到寓所，心中懮闷。将思欲埋名绝迹，退守深闺。忽见李后使人来问八字，明知是欲与公主合婚。庭瑞亦通命理，便与兰英假造一夭寿八字，付来使去讫。<br><br>正与建章闲坐，忽见一人身穿素衣，哭拜于建章之前。建章大惊，视之，乃家仆长松也。忙问何故，长松泣曰：“大老爷去世矣。”建章闻言，大叫一声，昏绝于地。庭瑞等慌忙救起，扶到床上，半响方醒。庭瑞与兰英及其仆，皆立于床前流泪。建章谓仆曰：“大老爷有病，尔何不早来报，直到如今方纔到此，尔可将大老爷病患，从头说与我知。”仆曰：“自公子起身后，未及半月，大老爷遂患病在床。夫人遂欲着仆来京赶公子，却被大老爷知道，将仆止住，说公子进京求取功名要紧。后来渐渐病重，口口声声说倘或弃世，可将棺木停在中堂，弗使人进京惊动公子。俟会试后，方可前去报信。所以家中人俱从其言。”<br><br>建章哭曰：“爹爹爱我，何乃至此。”又顾庭瑞曰：“道士之言，诚不谬矣。”遂于是日承服，即行作表，托庭瑞申奏，连夜遂欲奔归。庭瑞止之曰：“令先君既已辞世，不能复生。今兄欲连夜奔丧，未免有伤贵体，恐负令先君之遗意。”<br><br>当夜乃止，明日遂行。庭瑞因其未进饮食，乃设酒饯行。建军泣曰：“弟与兄自白鹿以来幸同科甲，本欲朝夕相聚，常听教诲。今闻先君去世，恨不能插翅飞归，虽有龙肝风心，亦不能下咽。”庭瑞曰：“令先君父子也，弟亦朋友也，俱在五伦之列，又何亲何疏。兄尽其孝，弟尽其情，倘不饮我酒，亦当饮我心。”建章闻言，祇得就席。执杯在手，不觉泪落杯中。兰英劝之曰：“父母之丧人皆有之，宜自惜焉。”建章越发泪流满襟。庭瑞又慰之日：“令先君在曰，每痛督兄以读书为事。今即科甲联捷，则令先君于冥冥之中，未尝不欢然含笑矣。今既名列仕途，身被国恩，又当以朝庭为念。若一旦过于悲切，则哀而必伤。哀而伤则精神损，志气哀矣。既不能报君恩，又不能继父志，反为不忠不孝之人也，可不自惜乎。”建章曰：“弟非不自惜，奈此心自然伤惨，欲止不能耳。”言讫泪如涌泉。庭瑞、兰英亦皆下泪。建章乃离席曰：“弟酒力不胜，愿兄见怜。”庭瑞亦不相强，遂命撤席。<br><br>建章即起身，二仆相随，庭瑞、兰英相送。建章执兰英之手曰：“尊兄他日回府，于岳母之前善为我致意。若令妹尚在年幼，宜善教之。”兰英闻言，浑然泪下，曰：“此事毋劳嘱咐，兄宜自珍。”言讫，三人皆下泪。建章曰：“路途遥远，兄等不能代弟行矣，且请回寓。”庭瑞与兰英却送至十里而别。却说李后，得了榜眼的八字。遂使推命者与公主合婚。及推命者开了八字，批评停当，太监拿进宫来呈与李后。李后一看，遂来见帝曰：“陛下以榜眼为驸马，妾深以为不可。适得榜眼八字，使术士推之，言榜眼命必夭寿，且妨女家，似此宁可招乎？’”帝笑曰：“妇人之见，真乃可耻。我有我的福气，一女婿何能妨我。”李后曰：“女儿却是我的，必不能由陛下。”言讫竟哭。帝曰：“尔不须性急，朕当决之于卦。”乃命太史筮之，得火泽睽卦，六爻安静。太史奏曰：“观卦之象，二女同居，其志不同行。内卦少女为泽为金，外卦中女为日为火，火与金不相容也。外卦有文明之象，故中榜眼，然其气象中虚，实有女子之象，惟陛下自裁。”帝曰：“朕将退之。”<br><br>次日早朝，驾坐光明殿。群臣朝恭毕，庭瑞将出建章之表申奏。祇见黄门官启奏曰：“福建抚臣刘忠，有白圭表章奏闻。”帝命呈上御案，观其略曰：<br><br>福建抚臣刘忠诚惶诚恐谨奏。为奏闻事：臣奉命出守福建，由水路舟至南康，夜宿于朱子壋内。梦神赐白圭，梦即觉，白圭仍在袖中。因取观之，则圭上有镌文。细读其文，始知梦中之神，乃福建城隍也，其一切含冤之故悉具圭中。不期恶人数终，突然而来，自受臣绑。囚至福地，果见新塑城隍，宛若梦中之神，是以立诛恶人，以谢神嘱。谨将白圭进呈，伏乞圣览。<br><br>帝将表文看了，又将白圭反复细看，乃叹曰：“有此奇冤，必有此奇报。阴阳之理，诚不谬矣。”正是：<br><br>　　　　阴阳诚不谬，善恶果无差。<br><br>未知皇上如何发落，且厅下文分解。<br><br>庭瑞得梦，兰英得梦，建章又得梦。庭、兰则受惊，建章则得物。一刻之间，各自一样境界。<br><br>庭瑞将问卜，却先有童子问卜。建章将丧父，却先有童子丧父。前后相对，预作庭、建之兆。卦势之有象，吉凶生焉；梦之有兆，吉凶亦生焉。有梦兆犹有卦象。可见会通者，随物可以理数，随事可以测机。予向欲学术数，问于汪节庵先生，先生曰：“大哉术数，上自天文，下至地理，中及人事，须知过去未来。苟非其人，莫传其秘。非其时，亦不生其人。若夫今之星卜，餬口而已，奚足以言术数？”予自量力不及，乃止。今现德泉庵之道士，何殊于平原之管子。彼亦人也，予何独不然？<br><br>最难得者帝女，最娇贵者帝婿。在他人则虽有结发，未尝不舍彼而就此。而庭瑞则留意于菊英，富贵不能动其心，才色不能易其志。苟非豪杰之士，能如是乎？帝摘一桃，故欲使二女相争，二女却反能相让。观二女之让桃，何殊夷、齐之让国。亦可赞之曰：璧玉、金鸾，古之贤人也。月下花影，何能扫开？璧玉能以扇遮其影，金鸾又能以烛映其光。观二女之颖悟，可称双绝。</p>
<p>话说帝见刘忠之表，及白圭之说，十分惊奇。即将表章及白圭，出示群臣。庭瑞近前见了白圭，忙俯伏金阶奏曰：“张衡才，臣之父也。原因与房叔张宏自苏州归，至南康朱子壋内，无病身故，却是叔父扶柩归家。臣母感其德，将家事付他管理。数年来，祇见宏叔富厚。后因见其行为不公，是以绝其往来。若毒害之由，实无一人知觉。”帝问曰：“卿父平日作甚事业？”庭奏曰：“臣家自祖上以来，颇有家资。臣父平日，惟施财济困而已，别无所为。”帝赞曰：“‘易’云‘积善之家，必有余庆’，诚哉是言也。在他人纵有此冤，未必遂有此报，况身为城隍，受上帝之敕命乎。此等伟人世所罕有，朕今加封为天下都城隍，以彰其德。”庭闻言，忙叩头谢思。帝命将此事刊报，颁行天下。自是天下人皆知此事。<br><br>当时庭瑞又俯伏金阶，将建章之表呈上，奏曰：“探花昨因父没，即行奔归，兹遗有表章，奏闻陛下。”帝命侍臣接上表章，观其略曰：<br><br>探花臣武建章谨奏为丁懮事：臣父方山，原任漳州道职。因衰老多病，蒙圣恩舍归田里。臣奉汤药有年，于今二月数卒。臣痛惨无地，身服齐衰，不敢朝见，谨修表上闻，伏于圣听。<br><br>帝看毕，乃曰：“探花有丧，不容不去。卿等在朝，当为朕勤心辅国。”庭奏曰：“臣兄弟一介书生，幸窃科甲，敢不尽忠以报国恩。今国家闲暇，伏乞圣思，假臣旋里数月，不胜感激之至。”帝曰：“卿欲归家，早宜来京，以应国用，勿负朕心。”又曰：“朕昨许榜眼招为驸马，似乎榜眼面带难色。回思婚姻之事，自有定理，何可强也。今榜眼别择良配可矣。”兰英暗喜，一同叩头谢恩。帝乃退朝。<br><br>百官各转衙门，皆知状元、榜眼奉旨回家，俱纷纷来送礼。庭瑞与兰英回到公馆，令仆收拾行囊，将欲起程。因各官前来送礼，祇得向各衙门辞行。<br><br>次日早起，百官又来送行。庭瑞与兰英逊让不过，祇得与多官步行，送出城外方止。庭、兰方纔上马。行未数里，祇见有人跪禀曰：“新科各同年老爷，俱在前面等候。”庭乃策马向前，早望见一班同年，俱在长亭之上。于是乃与兰下马，步至长亭。众同年齐揖曰：“闻知状元兄弟回府，弟等特具一觞，聊以作饯。”庭谢曰：“弟一介寒儒，偶然侥幸，何敢劳诸兄盛设，使弟于心怎安。”乃与兰就席，诸同年争欲敬酒。庭谢曰：“弟酒力甚微，不能多饮。愧领数杯，足感盛情，愿诸公见谅。”众乃止。<br><br>须臾，庭离席曰：“弟不胜酒力矣。今暂相离，数月后又将复来，少不得同事有期，再当酬谢。”众因其行色匆匆，亦不强欲其饮，皆离席相送，拱请庭、兰上马。庭、兰决要步行，将百步，庭谢曰：“叨蒙盛饯，感惠已极，何敢再劳远送，谓此止步。”同年中一长者曰：“我等相送，反劳状元等步行。不如止步，但请状元兄弟登鞍。”于是，众皆揖逊，庭、兰祇得上马，欠身一揖而去。众同年亦各回寓。<br><br>却说建章奔丧归家，于路无分昼夜，赶到家中。将近门首，遂呼天而哭。及入门时，但见满门亲眷及奴婢辈，一堂尽白，见了建章一齐哀泣，哭声大震。建章跪拜灵前，伏地痛哭。眼中流血，众人扶起，潜入孝帐。<br><br>祇见堂上两副灵柩，大惊。未及开言，众泣曰：“老夫人亦于前三日逝矣。”建章闻言，仰面而倒，昏绝于地。众人救起，徐徐方醒，以头冲柩上，几番气绝，众人救住劝解。建章大哭曰：“父母年迈，不能朝夕奉养，乃远离膝下，自图功名。今父母双亡，不孝之罪何能苟免。”言讫大哭，又昏倒于地。众人扶到床上，哀惨已极。<br><br>时府尊率满城官员，俱来吊礼。不见建章谢宾，府尊问曰：“闻公子得中探花，今已回府，如何不见？”其仆叩头泣曰：“公子自京归，因伤大老爷身故，于路受尽奔苦。到家又见老夫人去世，遂闷绝于地，仆等救醒，哀惨太甚。今已四日水浆不进，卧于床上，祇有一口气，亦恐不能久矣。”知府闻言，感其孝心，遂率各官至其榻前相劝。<br><br>建章瞑目问仆曰：“谁至此？”仆答曰：“府大老爷与满城官员在此吊礼。”建章闻言，一跃而起。见府尊立于床前，慌忙跪下叩头。知府扶起，慰之曰：“探花宜自惜，无过伤矣。”建章泣曰：“父母年迈，不能定省寒温。父母临丧，不能自守制礼。府尊至而不迎，吊客来而不接。不孝之罪，实迷苍天。”知府劝曰：“父母之丧，谁能免乎？探花不可过伤，切宜自珍。”众官亦相劝。建章祇得点头。<br><br>各宫辞出，建章掩面哭送。各官既去，建章又伏于柩上痛哭。亲友苦劝，始略进饮食。于是将择日治丧。忽又有二少年素服而来，后有随人手捧祭仪。建章在孝帐内觑见二人，乃庭瑞兄弟也，因居丧不便出迎。<br><br>庭瑞令摆开祭仪，遂与兰英在灵前礼拜。庭瑞自读祭文曰：维年月日，张庭瑞暨弟兰谨具牲仪，致祭于方翁老大人之灵前。曰：呜呼，方翁不幸数终。浮生若梦，渺渺一空。人岂不伤，我心实痛。翁如有灵，享我一樽。吊翁盛德，远布福泽。君为嗟惨，民为断肠。吊翁治家，教子有方。名传天下，才胜群英。想翁当年，凡谋有节。哭翁辞世，伏地流血。报国以忠，治民以德。幽为鬼神，正气永赫。呜呼痛哉，伏为尚飨。<br><br>读毕乃起，建章叩头谢宾。庭瑞扶起，共入孝帐内。谈及数语，内堂席已安排。遂请庭与兰饮酒，建章相陪，各言别后之情。<br><br>酒过数巡，庭瑞起身曰：“弟在九江雇船到此，今船湾在朱子壋内等候。当此顺风，不能久留，就此告辞，数月后进京再来造府。”建章留之不住，祇得送到门首，乃曰：“弟制服在身，不敢远送，望勿见罪。”庭曰：“是何言也，孰不知礼。”言讫，一揖而出。<br><br>来到船上即刻开船。顺风而上，往吉安而来。自是建章在家择日治丧，自此谨守制服。<br><br>再说何大姑在家。自从打发庭瑞、兰英进京去后，家中虽然富厚，亦觉冷落，乃往妹家居住。妹夫夏松甚是敬礼，其妹终日相与谈笑。妹因无子亦常有懮思，屡劝其夫娶妾，夏松祇不从。大姑亦每用好言劝解。<br><br>一日，张家仆来禀大姑曰：“家中报子到了，报姑娘中了会元，大相公中了第三名。”大姑大喜，乃作书令执事之仆打发报子去讫。<br><br>过半月，又有仆来云：“家中又有报子到，报大相公中了状元，姑娘中了榜眼。”大姑闻言喜报，乃辞过妹夫，即起身回家。其妹亦同来贺喜，姊妹同驾一车，仆从随后。比及到家，多以金银打发报子去了。<br><br>又过一月，忽报状元回府。时大姑正与妹在房中闲坐，闻得此报，即与妹同出中堂。但见满堂旗帜，庭瑞、兰英立于堂上，见了母亲，遂跪拜于地下。大姑扶起，命拜二姑。二姑忙欲答礼，被大姑捉住，受了四拜。庭、兰拜毕，大姑命坐于侧，细问京都之事。<br><br>庭瑞乃将福建巡抚上表，父亲含冤之故与母言。大姑闻言，不胜忿恨，曰：“我在梦中十余年矣。近在尔姨娘家回来，始知宏贼那厮，家产尽绝。原来如此，恨未生食其肉矣。今蒙福建巡抚与尔父报仇，此等大德，即当往谢之，且得祭尔父之灵。”庭瑞点头应诺。兰英又曰：“今父亲蒙皇上救敕封为天下都城隍，各省有词诏颁行。”大姑曰：“以尔父之德，为城隍于职无愧。然圣上之恩，难以报效耳。”<br><br>庭瑞又将建章得中探花，及其父母双亡，一一说了。大始曰：“彼既无父母，须要他到此招亲。”二姑曰：“此言是也。祇是他现在居丧，且待他满了孝服，作书请他便了。”大姑点头应诺。当下便择祭择祖，房族人等为之竖旗挂匾，忙了半月。<br><br>于是，庭瑞遂与兰英同往福建。不一日到了省城，令仆具帖入巡抚衙内。刘忠在内衙见了状元、榜眼名帖，随步出头门迎接。与庭、兰揖让不过，挽手同进暖阁。到了后堂，庭与兰便纳头下拜。正是：<br><br>　　　　兄妹同谢德，父子共沾恩。<br><br>未知刘忠如何，且听下文分解。<br><br>张博之冤，初无入知，今则天下皆知。既受上帝之敕，又得人王之封。读是编者，何其快于心欤。<br><br>兰英招驸马，是一段难文；建章荐兰英，又是一段美意。读者正不知其何以着落，却从卦命之中轻轻按下。建章归家，两个知已饯行。庭兰归家，三百同年饯行。庭兰何其荣，建章何其惨，然以千万人虚附之知，诚不若一二人中心之知矣。<br><br>建章既奔父丧，又见母丧。庭瑞既得身荣，又得父显。本是同心之士，变出两样祸福。方山本无子，却又有子。今既有子，亦同无子。其夫妻相继而亡，有子不在身前，拾养之劳又安在哉。总之，君子安静以自养，无住而不自得矣。<br><br>何大姑冷落，霎时便有几多热闹。何二姑冷落，到底还是一边凄凉。吾既为大姑喜，又为二姑懮。</p>
<p>话说刘忠迎接庭瑞、兰英至私衙。庭、兰倒身下拜，刘忠忙扶起，逊坐于客位，乃曰：“殿元先生兄弟如此，弟实难解。请问光降敝衙，有何见意？”庭曰：“大人忘却白圭乎？”忠曰：“白圭已解进京都，状元何以知之？”庭、兰皆泣曰：“授大人白圭者，学生之先父也。大人所戮者，先父之雠人也。大人为先父报雠，真乃重生父母也。因在朝立于班中，帝将白圭出示诸臣，是以知先父之冤矣。”言讫，以手拭泪。忠曰：“原来愚所梦者，乃状元父也。虽然受害于宏贼，今贼已被弟所杀，则令先君之恨已泄矣，又何伤哉。且令先君又受皇上敕封为天下都城隍，今圣像现在此间，弟明日与状元同往致祭如何？”庭瑞曰：“感大人巍巍之德，已无可报效。若再劳大人，先君亦恐不安矣。”忠曰：“城隍乃我境内之主，礼所当祭也，倘状元不弃，愿结兄弟。”庭与兰曰：“若大人见爱，得常侍左右，故所愿也。”刘忠大喜。三人遂于衙内，嘱告天地，愿结为生死之交。忠年二十居长，庭年十六次之，兰英居三。于是，设酒欢饮，至晚方撤席。兰醉先寝，刘忠邀庭瑞至书房闲散。庭乃暗将兰英男装之故，对刘忠说知。忠曰：“原来妹妹如此奇绝，真可敬也。既已名扬天下，宜早隐身退避。若再如此，恐主上察知，反为不美。”庭曰：“兄言是也。但此事尊嫂处亦不可言，惟弟与兄知之耳。”二人谈至半夜方寝。<br><br>明日清晨，忠出令箭一枝，今合属文武至城隍庙祭祀。先使人牵牛羊马匹，至庙前俟候。忠却与庭瑞、兰英三人乘轿望城隍庙来。<br><br>彼及到时，合属官员俱在庙前俟候。忠即命宰杀牛羊马匹，献于殿上。然后奏乐，忠与庭瑞、兰英致祭于殿上。庭瑞俯伏告曰：“儿等无知，以至爹爹含冤负屈。幸爹爹自显威灵，得蒙忠兄报雠。今忠兄不弃，愿与儿等结为兄弟，儿不胜感德，伏望爹爹冥鉴此心。”祭毕，各官惧挨次行礼。既毕，忠谓各官曰：“列公暂且回衙，午刻概请到院上饮酒。”众皆应诺而退。<br><br>忠等三人回衙，即使人设席于花厅。至午刻，各文武俱到院上。忠使人请入花厅，文东武西依次坐定。忠、庭、兰三人陪坐于未位。未及举杯，先令花亭中焚异美之香，作和平之乐。百鸟皆来，翩翩花下，众欢然而饮。<br><br>酒行数巡，忠起身于各官之前敬酒。众皆失色，似有不安之状。忠曰：“今日之酒，为我结义而设，乃义酒也。无论名爵，以长者为尊，诸公各宜欢然一醉。”众官不得已，乃饮其所敬。少时，庭瑞、兰英各起敬酒。直饮至日落西山，各官俱已沉醉。礼节暂乱，忘其等俾。庭消饮酒乐甚，舞掌而歌曰：<br><br>微躯五尺兮，何所不容。潜心圣学兮，渊源无穷。夕寒窗兮，谁为知己。喜今畅饮兮，满坐豪雄。<br><br>歌罢，众皆大笑。于是，众文官诗兴浡然，各咏新诗。西边武官冷落无趣，周总兵奋然起曰：“状元以文为乐，我亦当以武为扬。”言讫，拔从人佩剑，戏舞于亭前，各武官皆拔剑相助。霎时，花园中但见剑光万道，众人齐声称善。舞罢，复就席畅饮，至更尽方散。<br><br>是晚，刘忠与庭瑞共榻。庭将解衣就寝，忠问曰：“贤弟娶否？”庭不答，浑然泪下。忠不解，忙问曰：“是何意也？”庭拭泪曰：“弟去岁自庐山归，在吴江遇一女子，名曰菊英。其女年貌与弟相当，其才则胜弟十倍矣，乃湖南巡抚之女也。曾与弟联诗订约，至今不闻消息，是以伤心耳。”忠曰：“贤弟若以此女为心，恐终有负贤弟矣。”庭曰：“兄何以见之？”忠曰：“愚在京时，闻杨巡抚为人刚极而后柔。若知此事，必不相容。此女若守贤弟之约，有死而已，复何望焉。愚有一妹与贤弟同年，名曰秀英，亦颇有才名，胸中学问不在愚兄之下。虽贤弟意中美人，亦未必遇此。愚作书回家，为贤弟说合，货弟以为如何？”庭泣曰：“弟与兄今日之盟也，与菊英昔日之盟也，弃旧迎新，弟所不为矣。若天缘有分，自然可以成配。倘彼父不容，此女料不负我。或为父所逼，必就死地，如其死。我当守之以义，决不复娶也。”忠曰：“愚闻仁义虽重，忠孝为先。贤弟既读书，岂不知不孝有三，无后为大乎。贤弟欲守义，愚亦不夺贸弟之义。若此女得为贤弟配，愿使舍妹居侧室。”庭曰：“今妹何可为人妾？”忠曰：“决无不可。”庭乃允从。是晚二人共寝。<br><br>明日早起，忠入内，将此事告其妻李氏。李氏起对曰：“姑娘终身大事，上有公婆，岂容丈夫主持。况为人之妾耶？”忠曰：“非尔所知，吾料杨巡抚不能容女，女必自死矣。”李氏曰：“恐不应君料奈何？不如称早悔言为妙。”忠不听，乃作书令人送回家中。书中之意，言与状元结盟，及将妹子许配状元之故。<br><br>却说庭瑞与兰英歇住数日，遂欲起身。忠留之曰：“贤弟既与愚结盟，便是一家。相聚未几，便匆匆欲去，何也？”庭曰：“弟出京时，主上面渝，祭祖之后即要进京。今弟在家已久，不敢再留，就此告辞。少不得即要进京，弟与兄后聚有期矣。”忠曰：“贤弟欲去，愚亦不强留。”乃附耳曰：“妹妹切宜禁之，不可再由他进京。”庭点首，遂与兰英起身。刘忠送出郭而别。<br><br>庭、兰在路不尚半月，已到家中。即将祭父、结义及刘忠以妹许配之事，一概禀告母亲。大姑大喜。时二姑亦已回家去了。庭瑞因思菊英甚切，与母言曰：“儿在吴江订约之女，至今全无动静。儿思往湖南探之，姻缘有成，儿愿足矣。倘或不然，儿亦当自尽其情。”大姑曰：“尔欲往湖南，惟称早回家，必以功名为念，宜自儆悟。”庭点头应诺。正欲收拾往湖南，忽报圣旨到来。祇得与兰英整衣冠，焚香接旨。<br><br>却说那传旨之官来到门首。但见庭瑞兄弟手执朝简，拱立门外。及到堂上，香案早己安排，即行开读圣旨。庭瑞、兰英俯伏阶前，听其略曰：<br><br>国运隆昌，所赖贤才。贤才得志，实由科甲。兹尔兄弟年少学博，才夺双魁。当为国家兴仁义于天下，举贤才于山林。兹授状元为湖南学政，榜眼为江南学政，旨谕到日，即行赴任。务宜加意取士，或得贤才，即当荐入京都，以应国用，毋负联心。钦此谢恩。<br><br>读毕，庭与兰叩头谢恩，即设酒与钦差接风。饮毕，送入公馆歇下。<br><br>庭瑞闻圣旨命他为湖南学政，正合探访菊英消息，心中甚喜。又私谓兰英曰：“贤妹才名扬于甲第，志已成矣。何不托养亲为名，退守深闺，以尽女道乎？若再执迷不悟，恐欺君之罪难逃，悔无及矣。”兰英对曰：“兄往湖南仕途保重，妹之事将斟酌而行，毋劳远虑矣。”<br><br>庭瑞终不放心，乃将此意告母。大姑曰：“正虑此耳。”遂召兰英问曰：“圣上命尔为学政，尔意若何？”兰曰：“儿方踌躇，尚未有定。思欲不仕，恐负皇上爱我之意。”大姑曰：“尔本闺阁绣女，今声名列于榜上，犹不知足，将欲自杀其躯耶？”兰英闻母言，乃决意不出。遂作表请辞，托托差覆旨。表略曰：<br><br>臣本庸才，蒙选拔以学臣之任，虽竭尽忠诫，难报国恩之万一。伏思皇上以孝治天下，窃念臣母孀居，苦志多年，发斑齿落膝，下乏人。且臣幼弱无知，不称学臣之选。衷恳圣泽舍臣里居，略尽子职。天恩高厚，俟容报之异日。临表兢兢，伏于圣听。<br><br>明日，遂将此表转托钦差代为申奏。钦差回京，即将表文奏帝。帝允奏，乃另选翰林往江南赴任。自是兰英在家除却男装，现出女子面目，谨守深闺，终朝以琴书为乐，吟咏为欢，绝不题起仕宦之荣。当日庭瑞收拾行装，别了母亲、妹子，遂往湖南而去。<br><br>却说秀英与菊英自从结为姐妹之后，终日以读书为事。一日，秀英独坐书房。祇见菊英欢然而来，曰：“奇事！奇事！姐姐说庭瑞死了，他如今却中了状元。”秀曰：“何以知之？”菊曰：“现有状元报在此。”便自袖中取出报来。秀英接过一看，乃曰：“原来我花园张生不是庭瑞，我本不知。但闻危德兄弟之说，因其年貌相仿，故疑之耳。”菊曰：“为今之计，将如之何？”秀曰：“庭瑞与贤妹订约之后，贤妹费尽多少心机，受尽多少苦楚。他到安然，祇图功名，全无一毫念及贤妹。细想此人，真负心人也，不如早绝此念，别图他计为善。且尔我有此才学，怕无才子相配耶。若得其人，吾姐妹共事之可也！何必切切如此。”<br><br>菊英闻言，沉吟半晌，曰：“妹思此人亦甚无情，但义不容弃。倘天缘有分，妹愿与姐姐同事之耳。”秀曰：“我姐妹虽属女子，若胸中所学，亦不亚于男儿。何可公然守此深闺，作一女子之状乎？”菊曰：“姐姐有何见意，妹愿相随。”秀曰：“为今之计，当瞒过爹娘，假扮书生。出游于名山胜境，访察贤士。倘遇知音，则许之。若坐守深闺，徒然无益。纵使父为择配，决非我姐妹如愿者。贤妹以为如何？”正是：<br><br>　　　　深闺闷坐无知己，胜境邀游有美才。未知后事如何，且厅下回分解。或曰：建章与庭瑞交厚，兰英之事总不直言。今与刘忠初交，便说出兰英根由。然则，刘忠何厚？建章何薄？予曰：非也。建与兰既结婚媾，便有嫌疑之别。且又同场共寓，故不宜轻言。庭与忠既结盟好，便是心腹之交。且又同德相应，故不敢不言。<br><br>庭瑞、刘忠皆贤达士也，均以兰英之事为不可。兰英却偏能纵横翰墨，科甲联登。真乃有非常之人，然后有非常之事也。<br><br>未结盟之先，杀人配鸡鱼以祭。既结盟之后，宰牛及马羊以祭。两番祭奠，可谓大快人心。读者至此，当思张博之为人。<br><br>花厅之饮，文武并醉。一则击掌而歌，一则拔剑而舞。虽周郎之群英会，未必更盛于此。<br><br>刘忠料杨巡抚之气象，俨然如见其人。如此料事，可谓尽善矣。料菊英必死，却又不死，非刘忠之不明，实菊英之得救。凡事如是，虽善料事者，亦未可以逆料。<br><br>菊英闻庭瑞死，欲守之以节。庭瑞疑菊英死，欲守之以义。天生一对奇缘，可称双绝。<br><br>湖南至江西，路不过千里。月下至今朝，时未及周年。遂生出无数事端，元数枝叶。语云：耳闻是假，眼见是实。诫哉是言也。<br><br>庭瑞、菊英天各一方，均有情相照。菊得状元报，如获至珍。却被秀英轻轻数语，说得绝无情思。</p>
<p>话说秀英与菊英商议，欲扮男装出外访察知音。菊英曰：“访月下张郎，妹固愿往。访他人，誓不辱矣。”秀英曰：“贤妹真义人也。他如今中了状元，仕途不定。既欲访之，必须打听消息。”二女商议既定，遂扮了男装，暗藏珠宝于身，私自由花园后门而出。不题。<br><br>却说杨巡抚，一日在衙内闲坐。忽有家人呈上京报，杨巡抚观看，乃会试题名录。看见庭瑞中在二名，暗想：“原来庭瑞未死。”过了半月，又有报到，见庭瑞已中状元，大喜。思欲使人往吉安与庭瑞议婚，乃入告夫人。<br><br>时梅香在夫人侧，闻得此事，遂到书房来报小姐。及至书房，四顾不见一人。复往小姐房中，亦无人。正疑惑间，忽见夫人欢然而来，问曰：“小姐何在？”梅香答曰：“不知所往。”夫人曰：“想必在书房中。”梅香曰：“适从书房来，连刘小姐都不见了。”夫人心中着急。<br><br>初时尚且隐瞒，及候了一日，不见转来，祇得对巡抚说知。巡抚怒曰：“此等女儿，要他何用，听他去罢。”亦不寻问。夫人暗使人寻查，总祇不见，十分懮闷。<br><br>却说秀英、菊英扮了男装，来到城外，看见卖状元报的，在饭店中闻那店主人说：“今科状元、榜眼、探花都是青年奇才，且又美貌。如今万岁爷招了状元为驸马，榜跟为郡马，今科盛典比向年大不相同。”菊英闻得此话，大惊。谓秀英曰：“张郎真负心也。为今之计，将如之何？”秀英曰：“贤妹请放心，以天下之大，怕没我姐妹之良配乎。”菊英曰：“欲得良配，必须远出他方。若湖广乃爹爹境内之地，恐泄漏机关，不宜久留于此矣。”秀英曰：“何必定论，随机而往可也。”<br><br>行至河边，恰遇一船往下水的，二女搭了此船，顺水而下。时正当暑，至芦溪方置行装。菊英曰：“三江素称盛地，金陵尤为佳境。妹幼居其地，尝闻其美矣，与姐姐同往一游如何？”秀英曰：“可矣，但是姐妹必须更换一名，以兄弟称呼。”<br><br>于是，秀英改名秉干，菊英改名秉刚。二女便望金陵而来。凡是名山巨川，庵观书斋，莫不游玩。所到之处，尽皆留题。在路数月，方到金陵。<br><br>金陵乃菊英幼居之地。因扮了男装，每过自己门首，及见了自家叔伯，祇做不知。租了公馆歇下。<br><br>一日出游，见满城士子纷纷。一茶肆中十分热闹，秀与菊亦入此中吃茶。但见一席人都是青年秀士，内中一人言曰：“新报学院就是今科榜眼，年祇十五岁。人皆称他为神童，已将到任。”又一人言曰：“这新学台的哥子，就是今科状元，亦祇十六岁。闻得选了湖南学院，这样人家真是难得。”<br><br>菊英听了这个消息，遂谓秀英曰：“卖报人之言谬矣，既招驸马，安得出仕湖南。早知这个消息，不至有此行矣。如今张郎到了湖南，必来拜我爹爹。姐妹们又私出在外，到使我爹爹又加一恼。”秀英曰：“既己到此，悔之何及。若张郎有缘，自有一定。今榜眼既任这里，等他到来，何不也去进场耍耍。且榜眼又是张郎兄弟，其才必然相仿。我姐妹用心作文，彼必惊奇。那时正好乘云上天，若婚姻之事，付之天命可也。”菊曰：“姐言虽善，然府县未曾过考，如何进场？”秀英笑曰：“妹妹何愚于一时也，今爹爹在湖南，乃边疆大臣。祇须用一名帖往府县一拜，自然可以进场，何虑之有。”菊曰：“姐言甚善，就此行矣。”<br><br>当下算还了茶钱。出店来，即写了秉干、秉刚名帖，雇了跟班，遂往府县去拜。那府县见了名帖，知是杨大人的公子，无不加意应承。<br><br>未几日，学宪到来，却是姓王名彦。皆因张兰不出，然后拣发此人，补授此职。一到任，先考江宁。秀、德二人亦无禀保，知府亲身护送入场。考罢回来，甚觉得意。却说王彦考了江宁，晚间将文字批阅。一连看了数百卷子，祇是摇头。勉强取了几卷，甚不如意。及看到秉刚文字，乃拍案曰：“怪哉！怪哉！此间亦有如此之士耶。吾平日，自持所学以为绝妙，今日始知自负矣。”又看到秉干文字，愈加惊奇，乃曰：“此等奇才，不当列于凡士之内。吾当荐入京师，以显国家文明之治。”<br><br>次日，江宁府来。王彦曰：“昨考贵府得文字两卷，觉得与诸生不同，贵府试观之。”乃于案上取二卷，交与江宁府。接过一看，祇见满篇圈点，又见是秉干、秉刚名字，大喜曰：“此乃湖南巡抚杨公之子也。”王彦曰：“何奇才多出于此老。”遂使江宁府着人请二子进内衙。王彦优礼相待。礼毕，分宾主坐。王彦曰：“适见公子妙文，诚不加点。本院奉命访察贤士，如遇奇才，当荐入京都。今公子兄弟，虽相如、子建不及也。今荐公子于天子之前，以光盛国。”秀英谢曰：“学生一介庸儒，素无知识。今蒙大人谬举，诚恐有负所荐矣。”王彦曰：“公子毋自谦，本院岂不知人。”菊英曰：“既蒙垂爱，敢不应命。”王彦大喜，留二子馆于后衙内。<br><br>菊英私谓秀英曰：“我等皆是女流，今荐入京师，恐终久不雅。”秀英曰：“得此机会，正好展胸中之学，以登青云之上，何多虑也。”<br><br>次日，学台修了表章，仰着江宁府学，送二子进京。不题。<br><br>却说杨巡抚在衙内闷坐。忽有京报至，报说新状元张庭瑞点了湖南学院，不日将到任。巡抚闻知，转加烦恼。<br><br>不数日，庭瑞果然到任。巡抚乃率满城官员，至河下迎接学院。祇见庭瑞舡上出来，青年俊秀，貌过子都，飘然有喜色。见了巡抚，便深深一揖。巡抚回礼，庭瑞将欲跪下，巡抚慌忙扯住，曰：“先生远来，乃天子命臣，毋自卑也。”庭瑞曰：“晚生一介书生，久慕老大人盛德。今得拜台下，实三生有幸。”二人谦逊之至。当日吉辰，上了任。<br><br>次日，即往各衙门拜客。及至巡抚衙内，巡抚设酒相待。第三日，使人到巡抚衙内求婚。巡抚乃将女儿自吴江以来之事，细告使者。使者乃将此言回复庭瑞，庭瑞伤感不已。<br><br>明日往拜叔父昆山。遂小衣小帽，带一仆相随，望张村而来。于路自思：“小姐从前既避难于张村。今之踪迹，叔父必知，到彼自有消息。”正想间，已到张村，令仆送上名帖。昆山看了，知是侄儿到来，遂命请进。<br><br>庭瑞入内，请出婶娘，一同问慰毕。一堂欢坐，细论两家之事。说到菊英身上，竟全然不知去向，叔婶十分叹息。须臾，请入后堂饮酒。饮毕，天已将暮。庭瑞欲起身，昆山止之曰：“天色已晚，在此歇息。”庭瑞步已倦，遂从之。昆山乃命人送入书房安寝。<br><br>是夜，庭瑞卧于床上，左思右想。不得菊英消息，十分凄惨，乃起挑灯独坐。因见案上有书数卷，开而读之，亦不耐烦。忽翻出箧中新诗数本，俱是抄写的，乃页开观看。纔读一首，见其文辞清新，所作不凡，自觉精神畅快。连看几首，愈见敏捷，乃叹曰：“此诗真天才也。孔子曰：‘十室之邑，必有忠信。’忠信其在此乎。”又看了数首，曰：“此人之才，胜我十倍矣。”遂将此诗赆看，不觉天明。<br><br>忽昆山进来，见庭瑞在灯下看书，乃问曰：“贤侄因甚这早？”庭瑞对曰：“适间纔起。”乃废诗与昆山坐谈。<br><br>须臾，仆献茶来。茶罢，忽二少年入拜于昆山之前。昆山谓少年曰：“客乃尔伯兄也。”二少年闻言，忙下拜。庭瑞慌忙回礼，遂转入房中去了。庭问昆曰：“二弟何来？”昆山曰：“近因先生丧，适从吊礼回。”庭又问曰：“多少年纪？”昆曰：“十五岁了，尔婶娘双生子也。一名登，字敬威；一名华，字显威。”庭瑞曰：“侄所观之诗，莫非二弟所作乎？”昆曰：“然。但俗鄙之句，尔暇间可为改正。”庭瑞曰：“叔父有此麟儿，真可羡也。侄观此诗，作用奇绝，乃当世之英才。侄奉天子命，遇贤才当荐入朝庭。今二弟年少学博，岂可怀其宝而迷其邦。侄当力荐于天子之前，以为国宝。”昆曰：“贤侄为提举，但恐辱子才不称荐耳。”庭曰：“叔父不必过虑，侄来日当命府学送二弟进京。可先使二弟即收拾行装。”昆山应诺。于是同入客堂。<br><br>早膳毕，庭乃辞过叔婶，起身回衙。昆山已令人整备车驾俟候。庭瑞登车而返，其仆乘马相随。行至前阳山，祇见旗伞轿马伏于道傍，齐声曰：“书办等在此迎接大人。”庭瑞见了自己衙役，遂令张村车马回家，乃乘轿进城。<br><br>回到衙中，修了荐贤表章。即传长沙府学至，吩咐曰：“今张村有二才子，命尔送入京师。有表文一纸，到京时可向礼部投下。”府学领命。至次日携了表文，遂往张村，约会登、华兄弟进京。正是：　　　　万般皆下品，惟有读书高。<br><br>未知此去如何，且听下回分解。秀英到湖南，是出乎意外。今到江宁，又是出乎意外。及其考试，亦皆出乎意外。秀英之事，不徒他人难料，即自己乔无定准。若菊英之志，惟存一庭瑞耳。庭瑞联捷，巡抚喜、夫人喜。眼见庭、菊婚姻即成，忽又不见女儿，此际不徒巡抚恼怒，即读者亦将叹气。王彦奇二才，庭瑞亦奇二才。王彦荐两贤，庭瑞亦荐两贤，二处遥适相对，照应成趣。庭瑞所荐是真才子，王彦所荐是假书生。非为菊英，则张村二子无以荐。非因秀英，则江宁二子无所出。此一部书，全赖秀、菊成章。<br><br>刘元辉不见女儿，杨巡抚又不见女儿。其实皆秀英一人，做出几多事故，令作者重费几多工夫。<br><br>仲弓问政，孔子曰：“舍小过，举贤才。”三代以来，莫不藉此而为政矣。今庭、彦能遵此法，不愧圣门之儒耳。</p>
<p>话说王彦所荐二才子，着江宁府学送入京师，至礼部投文。礼部尚书陈德谋接了文书并奏章，即批听候奏议。回文江宁府学，即与二子转到公馆去讫。庭瑞所荐张村二子，命长沙府学送进京城，亦至礼部投文，礼部一概收了文书，也令他听候回文。明日，帝陛殿。礼部出班奏曰：“今有江南学臣荐二少年才子进京，乃湖南抚臣之子，一名秉干，一名秉刚，有表章奏闻。湖南学臣亦有表文，荐二子来京，姓张氏，一名敬威，一名显威。俱在朝门候旨。”帝看了表章，喜曰：“两学臣如此为朕访才，真贤臣也。”遂批：“五日内候朕亲临文华殿面试，可暂着四子寓于丝纶阁中。”礼部领旨出朝，遂请四子寓于丝遂纶阁。即发回文，令江宁、长沙两训导回省。当日旨意一下，四子皆打点考试。<br><br>却说敬威兄弟见了菊英，似乎面善，又不好认得。菊英认得敬威兄弟，乃将自己男装及秀英之事告之，又嘱其切勿泄漏。敬威点头会意，乃密将庭瑞之意告菊英，菊英吁嗟不已。<br><br>却说帝女璧玉与秦王女金鸾，在宫中总是题诗作赋。今闻江南、湖南两处学臣荐了四个才子来京，帝批五日内亲试。璧玉与金鸾私语曰：“去岁父王欲招榜眼为驸马不遂。今荐来四子，其中必有吾姐妹缘人矣。”金鸾曰：“何不假扮书生与四子共试，胜彼则可以扬名，不胜亦无人知觉。”璧曰：“此言甚善。”商量既定往告母后。后从之，乃暗使人知会学臣李勃。即使二女假扮书生，先到李勃处投下。璧玉遂取名朱璧，金鸾亦取名朱鸾。李勃领皇后密旨，亦修了荐贤表章，荐二子入礼部。礼部亦请二子寓于丝纶阁，遂将李勃表章申奏。帝在宫时，皇后已将此事奏明。今礼部来奏，已先会意，亦批考期并试。<br><br>及至考期，先赐六子七品冠带。然后帝御文华殿，满朝文武朝参毕，分班俟候。帝乃传旨，选六子上殿。俯伏金阶，帝命平身。赐坐于殿上，各赐文房四宝。即钦点三个题目，使六子作文。帝命大学士孙建庭监场，其文武大臣供在殿前俟候。未及一个时辰，六子作文俱毕。太监入宫，请帝升坐。六子俯伏，各呈上文字三篇于御案前。太监接上，命六子平身，六于遂皆退入文班中。帝将文字细看。<br><br>看毕，以文示诸文臣曰：“朕阅此卷，颇觉快绝。卿等可细评之，以辨高下。”文臣领旨，簇拥殿前，各看一卷，莫不惊异。又各将看了的易换来看，愈加称奇。乃奏曰：“六卷皆天才，更无可亚者，臣等何敢安评。”帝大喜曰：“诚如是，学臣所荐皆有眼力矣。”乃复选六子上殿，曰：“朕观卿等皆当世奇才。今命卿等各赋诗一首，务在举笔成文，看卿口气以辨高下。”六子遂俯伏该题。<br><br>帝乃用大龙笺一张挂于殿上，御笔书题曰：月中丹桂，不限韵。又赐笔一枝，墨一池，列于殿上。五子推逊，菊英、秀英假谦一番，遂执笔题于龙笺之上，一挥而就。诗曰：<br><br>　　跳出龙门入凤池，今朝阙下论高低。<br><br>月中应有长春桂，臣折高头第一枝。题罢，后书：臣杨秉干应制。遂交笔与敬威。敬威题曰：<br><br>　　泮水由来透凤池，凤池应有上天梯。月中丹桂连根拔，不许他人折半枝。后书：臣张敬威应制。菊英题曰：<br><br>　　书生举步上瑶台，自负文章八斗才。<br><br>昨夜天庭门未闭，被臣和月掇将来。后书：臣杨秉刚应制。显威题曰：<br><br>　　寒窗十载对灯前，此日鳌头臣占先。<br><br>欲向蟾宫拔桂树，也须待月到天边。后书：张显威应制。璧玉题曰：<br><br>　　外来桂客且从容，月里岂无折桂翁。<br><br>任尔能施公远法，明皇未必到蟾宫。后书：臣朱壁应制。金鸾诗曰：<br><br>　　诸君何必苦争荣，百鸟先飞逊大鹏。<br><br>纵有英雄空用力，安然丹桂在蟾官。后书：臣朱鸾应命。六子题罢，两班文武无不喝采。帝大悦，遂皆钦点为翰林。六子谢恩而出。帘退朝，各官皆微。<br><br>明日，帝又临朝。礼部尚书出班奏曰：“学臣李勃所荐二才子，于陛下考试后便不见了。臣使人寻访，竟无踪迹。祇得奏闻，伏乞圣裁。”帝曰：“所荐才子，尚未授之以任。欲去便去，朕何阻焉。”礼部乃退。<br><br>原来璧玉与金鸾，于御前考后，即入宫中去了，帝所以随口答应。当时帝又宣秉干、秉刚上殿。秀英与菊英闻宣，即趋上金殿，俯伏听谕。帝谓秀曰：“卿兄弟少年英杰，朕深爱惜。均有公冶、南容之风。朕正宫之女，与卿年貌相当，才德可配。愿招卿为郡马，朕弟秦王女，亦有贞静之德，愿招卿弟为驸马。卿意以为如何？”秀英与菊英闻言大惊，忙叩头奏曰：“蒙陛下恩谕，本当遵旨。但婚姻之事，必待父母之命。虽虞舜不告而娶，犹不免后人有言，况臣下乎。伏望陛下体臣愚衷。”帝笑曰：“卿何愚也，君与父孰尊？”秀英曰：“君则尊，父则亲。”帝曰：“卿既欲待父命，朕即传谕卿父，以全卿等尊亲之念也。”遂于御案上写了圣谕。即命大学士孙建庭，赉往湖南议婚。当时秀与菊祇得叩头谢恩。帝乃还宫，百官退朝。秀与菊转到丝纶阁时，急得魂不附体。敬威兄弟闻知就理，亦皆着急。敬威曰：“今圣旨赉往湖南令尊处去。令尊畏罪，定然奏明真情，小姐将置身于何地？”显威曰：“事急矣，为今之计，不走何待。今家兄现任湖南学宪，原与小姐有盟。不如逃回湖南，暂寓舍下。使人通知学宪，自然可解此厄。”秀曰：“此言甚善。”遂与菊英换了书生衣巾，带了盘费，辞了敬威兄弟，私自出了丝纶阁。且喜无人看见，于路直出京城，往湖南而来。水陆跋涉，在路五十余天，方到湖南。遂投张村而来。<br><br>却说昆山在家。自从庭瑞荐其子进京去后，乃择日与庭瑞往前阳山，祭奠父亲墓道，未免修理一番。闲暇之时，便各处访察菊英消息。<br><br>一日，忽有亲报到来。报敬威兄弟钦点翰林学土，留京听用。心中大喜。遂多以银子打发报子去讫。<br><br>正在家中闲坐观书，忽有二少年至，口称继父。昆山废书视之，见是菊英。便大喜曰：“小姐来矣。”指秀英问曰：“此位是谁？”菊曰：“此义姐也。”遂请秀、菊坐定。乃曰：“自小姐去后，我无处不寻。请问小姐，许久何处安身？”菊英乃将在外游玩，江宁考试。以及荐入京师，得遇敬威兄弟，同在文华殿考较，皇上钦点翰林。至于欲招驸马，私自逃回始未，详言一番。昆山叹曰：“小姐如此天才，诚可惜也。请暂居小舍，我当与舍侄商议，为小姐解此厄矣。”<br><br>乃请秀、菊入内，见其妻郭氏。菊英指谓秀曰：“此即妹之继母也。”秀闻言，遂与菊同下拜。郭氏忙答礼，遂邀二女入房。更换女衣，与诸家人相见。又将在外之故与郭氏细述，郭氏叹息不已。当下二女遂在此处安身。<br><br>却说庭瑞正考完外府转省，在衙中闲坐。忽福建巡抚刘忠使人送书至，庭命请入。使者呈上书信。庭拆开一看，略曰：<br><br>忠本欲使舍妹以奉箕帚。不意舍妹不守闺范，擅与游客联诗。家君见诗而怒，辱妹畏怒而逃。今将一载，杳无踪影。恐误贀弟婚媾，是以先字布候。<br><br>庭瑞看毕，方知秀英之事，乃长叹数声曰：“我何如此多舛也？”祇得写了回书，令使者去讫，心中十分烦恼。忽又报叔父到来。庭乃出迎，大开暖阁，接入私衙。庭瑞问慰毕，昆山乃曰：“贤侄荐二弟入京，已蒙圣恩钦点为翰林。”庭瑞喜曰：“侄方纔转省，竟全然不知此事，京报几时到的？”昆山曰：“京报已到半月，二报又来了。”庭瑞问曰：“二报何喜？”昆山曰：“江南学台荐二才子秉干、秉刚，与尔弟一同朝考，俱钦点翰林，此二才子已到家中。此即二报，乃贤侄之喜也。”庭瑞曰：“秉干、秉刚何人也？”昆山曰：“即杨巡之子也。”庭瑞曰：“向闻巡抚乏嗣，且又何为愚侄之喜？”昆山曰：“此二子即贤侄月下娇娥与刘小姐也。”庭瑞喜曰：“刘小姐何人也？”昆山曰：“乃苏州刘元辉之女，其兄现为福建巡抚。”庭瑞大喜曰：“原来即此人也。”<br><br>遂将与刘忠结义许婚之事，细与叔言。又将刘忠来信与叔看。昆看毕，乃叹曰：“此二女真千古之奇女也。”遂将帝欲招二女为财马，二女逃归之由，概与庭瑞说知。又曰：“二女来历既已分明，贤侄可即与巡抚议婚，早完好事。”庭瑞曰：“然，侄将谋此。”遂留昆山饮酒，至日暮方辞回。<br><br>次日，庭瑞请布、按两司饮酒。布、按欢然而来，席间托布、按至巡抚衙中议婚，布、按俱愿为煤。庭瑞大喜，饮罢辞出。<br><br>次日，布、按两司来巡抚院上，为庭瑞求婚。<br><br>却说巡抚自菊英私出之后，夫人终日啼哭。巡抚恼怒，乃曰：“此等辱女，吾誓除之。”遂晓谕曰：“有人捕菊英来献者，赏银百两；藏隐者，查出同罪。”夫人闻知大哭，谓巡抚曰：“尔年过六旬，举目无亲。祇有这个女儿，尚欲除之，何其狠也。若一旦除却此女，我与尔将来死于地下，谁为殡葬？”<br><br>巡抚闻言，更加怒气。遂懮闷成疾，请医调治。亦不甚重。至年终，偶冒了风寒，其病更甚，不能起床。<br><br>忽有报子自金陵来报说，秉干、秉刚两公子入泮。并言学台得意，荐两公子进京之事。时巡抚正在危急之际，夫人闻知此事，暗思：“有甚公子，分明是刘小姐与我女儿假扮男装可知。”当下瞒了巡抚，以银子打发报子去讫，乃暗嘱衙中人不许对巡抚说。<br><br>至明年二月间，巡抚病愈。忽报大学士孙建庭传圣旨到来，巡抚命备香案接旨。建庭至院上，开读圣旨曰：<br><br>江南学臣王彦，荐到卿子秉干、秉刚。经朕面试，才果堪夸。兹招卿长子为驸马，次子郡马。卿子欲待卿命，不敢不告而娶。兹命大学士与卿议婚，旨谕到日，宜使子就娶，勿负朕心。读罢，巡抚全然不解，祇得谢恩。接过圣旨，遂请建庭内坐。巡抚曰：“适间圣谕，老拙实不能解。且老拙祇生一个女儿，现今不知去向，哪有甚孩儿？”建庭曰：“两位今郎经皇上亲点为翰林，怎说没有？”<br><br>巡抚不能答，旁有家人跪禀曰：“前江南已有报子到来，报二位公子入学，已荐入京师。夫人料是两位小姐假扮男装去的。因大老爷有恙，是以暂且瞒过，打发报子去了。”巡抚闻言，乃谓建庭曰：“江南二子，实老拙之女。瞒过老拙，假扮男装去的。是以至江南考试，学台荐入京师，老拙实出不知。今朦胧之罪，老拙所不能免。当修表奏明，求大人于御前善为婉奏。”建庭允诺。于是设宴相待，宴罢辞去。<br><br>巡抚即忙修了表章交与建庭，即刻起身。巡抚率各官，送出郭外而返。过了十余日，忽报学台转省，托布按两司前来议婚。正是：　　　　昔年曾有约，此日岂无媒。<br><br>未知如何议婚，且听下回分解。<br><br>荐秀、菊，出乎王彦之意；荐登、华，出乎庭瑞之意。荐璧、鸾，虽则学臣之表，却出乎璧、鸾之意。凑合成文，大有可观。文华殿上六个书生，其六人中各自知二女四男，其实则二男四女。想是时男女混数，错乱难辨，其规模不如今之制度多矣。<br><br>帝欲招婿，初爱庭瑞与兰英，今则爱菊英与秀英，究未尝念及敬威与显威。世间之事，大概如是，何可逆料。<br><br>杨巡抚之女愿配庭瑞，刘巡抚之妹愿配庭瑞，帝之公主亦愿配庭瑞。愿配之者，何其多也。今杨女之约未遂，帝女之招未允，刘女之订又以书来辞。曲折之情，又何其多也。不徒庭瑞咨嗟，即读者亦为之吁磋。<br><br>昔日使人议婚，菊英便无踪迹。今日既有踪迹，又复使人议婚，庭瑞可谓多情矣。<br><br>昔日议婚不遂，犹有刘忠之约，一点退步，不遂犹可。此际刘约既失，祇有吴江之盟。一线情思，不遂尤难。吁，人生世上，万事皆有定理，何必苦费心机。</p>
<p>却说布政与按察领了庭瑞之意，来巡抚衙中议婚。巡抚请会布、按两司来到私衙。叙礼毕，坐定。茶罢，巡抚问曰：“二位年兄今日到此，有何赐教？”布政曰：“弟等特来报喜。”巡抚因问：“何喜？”按察曰：“二位令嫒钦点翰林，今已出京。现在张村，故来报喜。”巡抚曰：“辱女原来已逃回耶，本欲除之，今乃欺君之罪人，又当俟君命以除之。今当再行申奏，听凭主上发落。”布政曰：“今学宪张大人原是令嫒意中人，何不令其毕婚。然后上表申奏，圣上必然见喜。”按察曰：“弟等此来，特任冰人之职，务乞老大人见诺。”巡抚怒曰：“尔等独不畏王法耶？”言讫，拂袖而入。<br><br>布、按两司叱得绝无情思，怏怏而返。乃将此言回复庭瑞，庭瑞转加烦燥。<br><br>且说杨巡抚闻知秀、菊二女在张村，遂使人往接回衙。即行写了表章，令人飞报进京。夫人闻知，暗发令箭追回表章。巡抚全然不知。按下不表。<br><br>且说万历临朝，礼部尚书陈德谋出班奏曰：“江南学臣所荐二才子，于前日退朝后亦不见了。臣已各处查无踪迹，请陛下定夺。”帝闻奏，即召湖南才子敬威、显威问之，二子俱推不知。帝复命人远近寻觅，并无影迹，遂欲提杨巡抚来京。陈德谋奏曰：“杨巡抚乃重任臣，不可擅行提动，恐外镇惊疑。今大学士孙建庭已赍诏至湖南，且待他转京再议未迟。”帝从之。当日还宫不乐，乃将此事告皇后，后曰：“既有佳儿，不患无佳婿，岂必杨氏兄弟方如陛下意耶？”帝曰：“恐如此奇才，不可复得。”后曰：“孔子云：‘十室之邑，必有忠信。’以四海之大，得无奇才也？若天下学臣尽如湖南、江南者，何患才之不广哉。现今湖南张氏兄弟，妾闻当日并试，无分高下，且年貌亦相当。陛下何不招之？”帝曰：“且待建庭回京再处。”当日乃暂罢此事。<br><br>一日，皇后奏帝曰：“昔太祖制度，宫女五年一换。今已十载未经改换。宫中女子约计千人，年皆二十六、七，莫不暗自嗟怨。若再迟数年，则尽误其终身矣。乞陛下另选新妃，以充宫用。将宫中女子发还原省，听其择配，此陛下之大德也。”帝曰：“若非皇后奏明，朕几忘先帝之制度矣。”<br><br>遂传谕各省督抚，仰各郡邑选妃。无分仕宦公侯之女，凡十五岁为始，十七岁为止，或已字未嫁者。俱要送县，县令送省。须督抚亲眼验看，择其善者百名送入京师。有敢隐藏不献，或徇情以好作歹发回者，察出以逆旨论。<br><br>旨意传到湖南。杨巡抚即行文各府县，限一月俱要女子到省，藏隐者按律治罪。未一月，各县纷纷送女子至。杨巡抚一一验看，约选了九十八名，皆绝色女子。乃召长沙府与城守营，吩附曰：“明日令尔二人押送女子进京。须用围轿二百乘，军妇一百名，每一女子用一军妇伏侍。”二官领命，打点进京。时中军在巡抚侧，问曰：“女子尚未足数，如何起身？”巡抚曰：“非尔所知也。”<br><br>次日，巡抚坐于前堂。使婢入内，请二位小姐。时秀英与菊英正梳洗毕，忽闻呼唤，即忙出来拜见巡抚。巡抚曰：“今皇上选妃，虽公侯之女不敢隐瞒。每省欲得百人，尚欠二女，令尔姊妹凑足成数。行装已备，即刻起身。”遂命左右推二女上轿，更不容他申一言。可怜二女欲言不得，惟有痛哭而已。<br><br>出了城池，城守营向前，长沙府押后。于路严禁，不许交头接耳。途中数百人望北京进发。时王夫人在后堂闻得秀、菊之事，忙出救时，秀、菊已去十余里了。遂大哭，以头冲巡抚胸前。巡抚曰：“今圣谕森严，虽公侯之女，不敢隐瞒。尔敢因儿女之爱而违王命乎？”言讫自往花园中纳闷。夫人痛哭不已。<br><br>且说大学土孙建庭自湖南转京，至四月间方到。遂将杨巡抚表章奏帝。帝览表毕，方知秉干、秉刚乃女子也。遂叹曰：“有如此大才，可惜身为女子。今使之远避，皆朕通赘之过也。”<br><br>乃召湖南二子，敬威、显威至，俯伏金阶。帝谓敬威曰：“卿年貌与朕女相当，今招卿为驸马，卿意如何？”敬威曰：“蒙圣恩谬举，臣复何辞。”遂叩头谢恩。帝又谓显威曰：“朕弟秦王女与卿同年，招卿为郡马，卿可欣从？”显威亦叩头谢恩。帝大喜，当日还宫。遂与后言，又与秦王言知。于是择了吉辰，为二女毕婚。<br><br>至期，用銮驾迎敬威兄弟至元清官，御赐金花喜酒。饮毕，祇听得三通鼓罢，八音齐鸣。数十宫娥簇拥公主出堂，与敬威交拜天地，遂入洞房，共饮合卺之酒。须臾，又数十宫娥扶王女金鸾，乘凤辇自别宫而来，从容下辇，面东而立。众宫娥请显威面西而立，行交拜之礼毕，亦入洞房交杯。<br><br>却说敬威到洞房，将璧玉一看，见其容华绝代，十分乐趣。又似乎夙昔相识，心甚疑之。至晚来，璧玉低声曰：“良人识妾否？”敬威曰：“怎不识公主。”璧玉曰：“独不思文华殿共试者乎？”敬威曰：“公主莫非朱璧耶？”璧玉曰：“然。”于是二人皆欣然，夜来风流，不尽言矣。<br><br>再说显威与金鸾交杯时，金鸾偷眼看显威，显威却仔细看金鸾。显笑曰：“美人非文华共试之朱鸾乎？”金鸾满面娇羞，低头不语。至晚来，相抱共坐，唱和新诗，恩爱至极。天明百官入宫拜贺，其荣耀更无可及者。<br><br>且说长沙府与城守营送妃至京时。京城已设选妃公所，命户部侍郎择其美者入官，亚者发回原省。于是，各省送妃者俱投户部处验看。时长沙府亦将女子囤住公所外，遂入公所投文。户部命逐一进验，毋许参差。<br><br>时秀、菊两小姐怨气满胸，娇羞满面，祇得步入公所验看。走近大堂，忽听得坐上官员大叫曰：“贤妹何由至此？”秀仰视之，但见其人乃亲兄刘忠也，遂泣曰：“哥哥能救妹乎？”忠忙下坐，以手挽秀英入内，悲喜交集。菊英亦随入，忠问：“何人？”秀英代言曰：“此湖南杨巡抚之女，妹之义妹也。”忠乃令妹与同坐，却复抽身出堂。<br><br>验看湖南女子毕，然后退堂，即入内室，细问秀英别后之故。秀英乃将始末情由，概与兄言。因又间曰：“妹闻哥哥现任福建巡抚，今如何在此？”忠曰：“愚兄于三月间调入京师，补授户部传郎。今奉命在此选妃。”秀英曰：“若此可以救妹矣。”忠曰：“不然。杨巡抚在外省，尚不隐瞒亲女。今我奉命选妃，岂可以私废公。”秀英曰：“诚如是，则终难相救耶。”言讫，泪如涌泉。忠曰：“贤妹不必如此，我当上表求释，看圣恩发落便了。”是日，忠将与庭瑞结义论婚之事，俱与妹言。菊英在傍暗暗会意。当日两小姐同寓内室。<br><br>次日早朝，帝升殿。忠出班，俯伏上表。帝观其表略曰：户部侍朗臣刘忠，诚惶诚恐，谨奏为乞恩事。臣妹秀英，原许与状元张庭瑞为婚。因妹与游客联诗，臣父见诗而怒。臣妹畏怒而逃，落难于野，无所依归。叨湖南抚臣收育，与其女菊英同誓，愿事一夫。今陛下选妃，湖南抚臣已将二女应选，现在公所。伏乞圣恩见怜，赐二女与状元完姻。臣不胜感激，待命之至。<br><br>帝览表毕，问曰：“此二女莫非江南学臣所荐者乎？”忠叩头应是。帝曰：“此二女朕深敬慕。自去后，于心终不忘。今既来矣，朕心安矣。状元非二女无以为室，二女非状元无以为家，此天生之良配也，朕当赐其成婚，以全室家之美。”刘忠谢恩，退入文班。帝即遗翰林王松往湖南代庭瑞之任，选庭瑞进京完娶。王松奉旨而去。当日退朝，刘忠大喜。转到公所与妹说知。秀与菊如得赦书一般。<br><br>却说庭瑞在湖南，闻得杨巡抚将二女应选入京。心中懮思不已，刻刻流泪，遂懮闷成病，不能考士。七月中，忽报新学院到，庭瑞在床闻知，疑曰：“莫非甚官参了我？然我毫无苟且，复何憾焉。”遂抱病而出，端坐中堂。<br><br>须臾，祇见旗伞纷然而至。一官年四十余，飘然乘轿入衙，手捧圣旨。庭瑞见了圣旨，方起身迎接。至大堂，庭瑞俯伏听谕，始知皇上命彼代任，选己进京完娶。乃叩头谢恩，心中大悦，疾病顿愈。<br><br>即刻交割印绶，乃往巡抚衙中辞行。具言京中之事。巡抚大喜，夫人闻之，喜出望外，乃设酒相待。巡抚与夫人共席相陪，梅香一旁事酒，十分得意。饮罢辞出，又向各衙门辞行毕，遂起身望京进发。于路无停，九月初间，方抵京城。暂于馆驿中歇下。次日，向各大人衙中拜谒，然后方来刘忠衙内。忠出迎，携手而入。礼毕，坐定，共叙隔别之情，遂设酒相待。<br><br>秀英与菊英在屏风后，偷觑良久乃入。菊英叹曰：“自从月下别后，无限奔波，空费心机，至今日，方遂吾姐妹之愿矣。”秀英笑曰：“贤妹，如今是我看上人了。”菊英曰：“姐姐是何言也？”秀英曰：“吾兄曾有言，愿将我与为侧室。且贤妹之约在先，敢不尊贤妹为正室也。”菊英曰：“妹亦有言，愿与姐姐同事一夫。姐妹原是姐妹，正侧何必论之。”二女逊让不了。<br><br>却说当日刘忠与庭瑞饮酒，至晚皆醉，遂共榻而卧。次日早起，各整衣冠上朝。金钟响亮，帝已临朝，文武朝参毕。刘忠俯伏奏曰：“前蒙圣恩，宣状元还都。今已抵阙下，端候圣论。”帝闻奏，即命宣入。庭瑞闻宣，趋上金殿俯伏。帝曰：“户部刘忠奏到秀、菊二才女许为卿配。今二女朕亲点为翰林，现在都城。今朕为卿主婚，召卿还都完娶。可择黄道吉日，即于紫微省中华婚。”庭瑞闻言，叩头谢恩。帝乃还宫，百官退朝。忠与庭瑞乃安排喜事。庭瑞先到紫微省中寓下，忠使人张灯结彩。时京城百姓，纷纷传说，张状元与女翰林奉旨完姻，皆以为奇事。百官俱来送礼，其同年在京者，皆来与庭瑞办事。正是：<br><br>　　　　向来枉费推移力，此日中流自在行。<br><br>未知如何完婚，且听下回分解。<br><br>庭瑞欲成婚，秀、菊欲成婚，巡抚与夫人亦未尝不欲其成婚。今之布、按为媒，而巡抚卒不从者，岂其本心哉？盖秀、菊有欺君之罪，巡抚无免罪之术。性情之所钟爱，有不胜国法之所森严矣。<br><br>璧玉、金鸾之姻缘，本在敬威与显威。却先有庭、兰一番招赘，复有秀、菊一番招赘。及至敬威兄弟，则读者亦所不料。<br><br>帝谓秉干、秉刚不可复得，后谓四海之大，何患无才。帝是虚心怜才之说，后是广大拔才之论。有此帝，有此后，得不与起斯文哉。后曰：“天下学臣尽如湖南、江南者，何患才之不广哉。”至哉言也，不徒两学臣得意，则天下学臣亦皆踊跃荐贤矣。此所谓一言可以兴邦。<br><br>选妃之例，历朝皆然。大明则五年一换，不至有负一女，则洪武之制度又尽善矣。或曰：“杨巡抚祇有一女，前番屡欲除之。今选妃却又执之，不亦狠乎？”余曰：“不然，杨巡抚岂不爱女哉？前欲除之，正家规也。今日执之，尊国法也。以一己之私而废国之政，岂杨公之品行哉。”<br><br>杨巡抚畏罪，不敢隐瞒女儿；刘户部畏罪，不敢隐瞒妹子。及其上表求释，我疑二女将屈困于深官矣。却反得帝为主婚，真乃意外奇观。</p>
<p>话说庭瑞奉旨完婚，先自至紫微省中寓下。至期，刘忠用半副銮驾、两乘花轿，亲自送置女至紫微省中，与庭瑞成亲。<br><br>花轿至，堂上婢女数十拥着轿前，请两小姐下轿。秀英立于东，菊英立于西，庭瑞居中，交拜天地。毕，入洞房饮合卺之酒。三人尔爱我喜，十分得意。至晚来遂同一榻，未免千般恩爱，百种风流。<br><br>至天明，百官俱来拜贺，荣耀之至。明日清晨，入朝谢恩，遂上表乞假，称欲回家望母。帝允奏，庭瑞出朝，整备回家。<br><br>时刘忠亦修书归禀父母，具言秀英之事。刘元辉得书喜不自胜。庭瑞亦遣人送书往湖南，告知杨巡抚去讫。遂辞别刘忠，与秀、菊一向起程，在路两月，方到家中。<br><br>何大姑见庭瑞荣耀回家，又得了两个才女为媳，喜不自胜。庭瑞在家闲暇无事，乃于屋旁造一新楼，名曰怀远楼。造得十分华丽。其往来文人多在此中吟风咏月，即兰英亦常与秀英、菊英在楼上题诗作赋，言不尽唱和之欢。<br><br>光阴易度，倏尔载余。一日，何大姑谓庭瑞曰：“吾儿自读书以来，种种遂意。又蒙圣恩主婚，得配佳妇，真世间美事。但尔妹兰英年已长成，其夫武探花孝服已满。必得探花入赘，方完我一点心事。”庭瑞曰：“母亲不必多虑，儿当作书，请他到来便了。”于是修了书信，使人送往南康去讫。<br><br>却说建章在家守服，不觉三年。因思庭瑞等同年俱已出仕，将欲进京就职。又因未娶，志在完婚后再行进京。正欲作书知会张兰，忽庭瑞令人送书至。因拆书视之，见其书中之意，言千里嫁娶，往返不易，欲建章入赘之意。<br><br>建章乃召来人问曰：“榜眼公知状元命尔来否？”来人曰：“榜眼想亦知道。”又问：“榜眼有甚言语否？”答曰：“无言。”又问：“尔为状元之妹来耶？然则为榜眼之妹来耶？”来人不能对。建章疑曰：“吾与张兰订婚，庭瑞尽知，今何相强耶？”乃对来人曰：“尔可回复状元，我随后就来造府。兹不及回信，再烦为致意榜眼。”来人领诺而去，建章乃安妥家事，随即带了家丁往吉安而来。<br><br>却说庭瑞在家，专候建章回音。忽送书人回来，具言建章之说，庭瑞却也好笑。未几，庭瑞倚门独立，遥见建章乘车而来，后有小车四轮，仆从二人。庭瑞忙向前迎接，建章下车，携手同行，直入庭家。<br><br>礼毕，献茶罢，建章曰：“昔在庐山，蒙兄与令妹相许，尚未妥论。后弟在省时，定了榜眼之妹，兄所共知。令兄赐书召弟完娶，则榜眼之妹又将置之何地。兄有佳妹，必有佳配，何必以弟为念也！”庭笑曰：“兄以榜眼为何如人也？”建曰：“幼年学富，乃英才也。”庭俯耳曰：“实舍妹也。舍妹虽是女子，自小最爱男装，即吾同乡多不知其为女子者。非愚不以至诚相待，实不好破舍妹行迹耳。今在深闺，不便与兄相见，容选择良辰为兄毕婚。”建章闻言，舞掌笑曰：“弟与兄相处以心腹，何放置弟于梦中耶。”自是更加欢然。<br><br>当日，设酒相待。饮毕，遂请建章于怀远楼中安歇。庭瑞乃择定吉辰，为妹子毕婚，使人往接各门亲眷。却说二姑闻兰英喜事，更不待接，遂乘轿而来。及至庭家，大姑接进中堂，即使二媳出堂拜见。少时兰英亦出拜见，礼毕，复入房中。<br><br>时庭瑞与建章，在怀远楼中闲坐。闻得姨娘到了，遂邀请建章来见姨娘。二姑见了建章，不觉放声大哭，诸人莫解其故。大姑向前问之，二姑答曰：“妹昔在大江口所失之子，两朵白眉，人谓之奇儿。妹痛恨于心十有七年矣。今武贵人之眉，亦犹是也，目见之而泪落矣。”<br><br>建章闻言，倒身下拜，口称母亲。庭瑞惊问，建章泣曰：“先父方山本无子。前告职回家，船到大江口时，弟身浮江面，有群鸟簇拥于水中。后得先父救起，养育成人。此盖先父与弟言，弟实不知本来面目矣。今与白眉及地名较之，岂非弟之母乎。”当下遂认二姑为母，于是满堂欢庆。<br><br>次日，夏松亦来作贺。二姑乃将建章之事告之，夏松喜出非望。忽建章至，二姑指谓曰：“此即尔父也。”建闻言纳头下拜，夏松扶起，悲喜交集。建章乃唤带来家丁，吩咐曰：“家中之大厦及庄田，尔所尽知，可暂为撑持数年，不得荒芜家业。”家丁领命，辞归南康去讫。自是夏松夫妇得了建章，如久旱逢甘雨，陡然万事足。当下定了吉辰，使建章与兰英在怀远楼中成亲。兰英素知雅意，建章久慕芳名。才子佳人之境自不等于寻常矣。满月后遂与夏松归家，乡人闻知，莫不称美。<br><br>却说万历皇帝升殿，连接几处表文。言江南布政卒，又言湖北学院卒。帝偏观朝中候缺之官，竟无可以代任者，乃查告假官员。吏部奏曰：“现有湖南提学回家两载，探花武氏已满孝服。方今国家乏人，何不召回京师以应国用？”帝允奏，乃命侍卫王元赍诏往召二子。元奉诏往南康，直抵武家。其家人禀称，探花往吉安招亲去了。元乃望吉安小梅村而来。<br><br>庭瑞接了旨意，乃设宴款待。席间，元问榜眼、探花何在。庭思妹子之事，今若隐瞒，终久必泄。不如直言，方免欺君之罪，乃以实告之。元即赍诏至白云村，选建章进京。建章得旨，遂整备行装。约会庭瑞，两家老幼一齐进京，其家门田宅托付亲房管理。自家中起身，于路官府接送，十分热闹。不尚两月，便到京城。遂寓于刘忠衙内。时刘元辉老爷与夫人俱在衙内，忠引庭瑞拜见元辉。秀英重会父母，菊英亦拜元辉为继父。是日大设筵宴，一家欢庆。<br><br>次日，上朝朝君。王元先俯伏奏曰：“臣奉命至南康召探花，探花已往吉安。及至吉安，方召得状元与探花来京，现在朝门候旨。若榜眼张兰实属女子男装，因自负所学，不听长上节训。以至冒占科甲，今已匹配探花，惟圣上定夺。”帝闻奏，叹曰：“今之世，才女何多。可惜女子之才不能为国家之用，奈何！”元又奏曰：“探花本姓夏，吉水人也。因堕水被武氏救活，探花时方三岁，不知根源，故以武为氏。今适遇生身父母，以白眉为证，乃改姓夏，俱有根源实迹。”呈奏，帝命平身。乃选庭瑞、建章入朝，授庭瑞为江南布政，授建章为湖北学院。<br><br>庭与建谢恩出朝，正遇登、华兄弟乘马而来。见了庭瑞忙下马曰：“方才到户部衙中拜谒兄长，不遇空回。今幸遇于此，午闲概请到宫中一叔。”庭允诺，当下别去。建章问曰：“此何人也？”庭瑞曰：“此即舍弟，弟在湖南荐入京师。一名登，一名华，登招驸马，华招郡马。”建章曰：“兄荐人真有眼力矣。”正言间，已到户部衙中。<br><br>至午间，张、夏二家共八人至元清官饮宴。秀、菊、兰三人入内，璧玉、金鸾接着，十分相爱，遂结为姐妹。当日畅醉而归。<br><br>次日庭瑞、建章各带家眷分投赴任，刘忠送出城外而回。<br><br>却说湖南杨巡抚接到庭瑞之书，知女儿已与庭瑞毕婚，甚喜。因年迈厌劳，乃上本告老。帝因其为官清正，又怜其无子，乃赐与黄金千两、彩缎万端，令其原职归家养老。<br><br>巡抚得赐，望关谢恩，遂与夫人归家。到家时将帝所赐金、帛，分赐邻族。先所有家资分赐仆从，令其自作生涯，身边祇留二童子使唤，乃洁身静养。却说庭瑞到了江南上任毕，闻知杨巡抚已告老回家，乃往拜谒。巡抚嘱之曰：“为官须上报君恩，下爱黎民。我今生幸而苟免矣，尔其慎之。”庭瑞顿首受教。<br><br>时菊英来请父母之安，见梅香在母侧，似有所思。母因谓菊曰：“梅香原是尔身旁小婢，尔可带回，应尔使唤。”菊领命，遂带梅香回衙。秀英甚喜，乃与菊英共推庭瑞纳之，庭欣从。是晚，遂纳梅香为妾。<br><br>却说建章到任半年，遂生一子，取名松青。明年又生一子，取名柏青。二子后皆登第，建章乃将柏青以继武氏之后。不题。再说杨巡抚与夫人洁身静养。至万历十四年夏六月，乃召宗族人等与庭瑞、女儿至，谓曰：“我二老寿数已终，明日辰刻必离尘矣。我已设坐于此，我死之后不宜殡葬，亦不必挂孝。”庭等惧未深信，女儿菊英却在身边俟候。<br><br>至晚，二老皆冰浴。明日清晨，乃与夫人服朝衣，设香案，望北遥拜。拜毕，遂与夫人并坐中堂，面带笑容，安然不动。菊近前视之，气已绝矣。忙使人报庭瑞，庭至甚惊。乃从其遗言，不殡，客向前奠酒。于是，候了五日其体如生，众皆信以为神。庭以此奏帝，帝敕为靖南公祠。是时，远近皆来朝拜。未及一年，海内尽闻其威灵。<br><br>至于祟帧末年元旦夕，有白光数十丈自庙中出，直冲霄汉。仰现天上，有五色彩云灿耀。数百里外皆闻空中仙乐嘹亮，在金陵城内者皆往观之。将近庙前，但闻风声猛烈，无人敢入。次日往观之，庙宇俱不见，惟有平地而已。是年明亡。后人有诗叹曰：<br><br>　　　　当年楚地督军民，报国无非清慎勤。此夕乘云登化境，令人千载忆杨君。又有诗叹张博曰：<br><br>布德施仁数十年，暗遭毒害丧黄泉。刘忠夜觉白圭梦，始信阴阳有自然。<br><br>再说庭瑞，当日在江南无为而治。母亲及家人共享太平之福。后秀与菊各举一子一女，梅香生四子，俱登科第。万历十五年调庭入京，升为刑部侍郎，后宦至吏部尚书。建章官至都察院大堂。至于万历末年光宗即位，天下大乱，强寇四起，遂皆隐归田里，俱善终。后人有古风一篇，以叙其事曰：<br><br>天使才星下碧空，茫茫尘世出张公。深仁厚德周时急，正气犹传太古风。误交张宏宏嗜欲，狼心顿起夜肆毒。伤哉含冤十三年，又见张宏闽中戮。南康武公嗟无嗣，致仕还乡得奇儿。尽心教子成大器，亲眼未及看凤池。庭兰携手入泮官，翻身跳向凤池中。占鳖不用推移力，夺魁全凭造化工。秀拔西江文运起，群星共聚奎垣里。登华秀菊及璧鸾，各逞奇才争誉美。千里订婚兰秀菊，一线姻缘多往复。紫微省内佳偶成，怀远楼前心愿足。夏松失子子复亨，亦能显扬衣锦旋。佳儿佳妇归来日，破镜重逢一镜圆。前人功业后人评，着眼看时系我情。纷纷世事言难尽，水远山遥寂无声。<br><br>凭媒说合则不奇，选妃得配则更奇，布、按为媒则不奇，皇帝主婚则更奇。小梅村成婚则不奇，紫微省配合则更奇。妙哉！天地奇文尽在此乎。<br><br>秀、菊未字之先，已有同夫之语。忠、庭议婚之日，又有愿妾之约。论月下之盟，则菊英在前。论议婚之约，则秀英居先。若其为正为侧，全凭秀、菊自论，若庭瑞可以不管。建章不知张兰是庭瑞之妹，及其言破，方有惊奇之叹。二姑不知建章是自己之儿，及其见眉，方有失儿之悲。知兰遂得兰，知儿遂得儿，何其畅快。忘却一父母又得一父母，改却一假姓又换一真姓。木之本，水之源，至此自然而伸。<br><br>建章不落方山之手，不至身为探花。不因两眉之白，安得重会父母。非兰英之配，亦不能与二姑聚矣。可见天下事无非自然之理。<br><br>今人修仙慕道，多不能成。间或有成者，亦必脱凡体而登仙境。若杨公之为人，不过忠君爱民而已。遂能数极先知，留凡体以为神像，使人敬之祀之者，岂亦从修道中得来者哉。肉身为神，宜乎永远不朽。崇祯末年，遂不留肉身于民间者，何也？盖公为明臣，不忍见明亡，而先自去也。正所谓与国同休耳。于戏，杨时昌真乃明之第一忠臣矣。</p>
